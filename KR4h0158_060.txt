# -*- mode: mandoku-view; -*-
#+TITLE: 宋元詩會
#+DATE: 2015-08-25 00:43:20.732215
#+PROPERTY: ID KR4h0158
#+PROPERTY: BASEEDITION WYG    
#+PROPERTY: JUAN 卷六十
<pb:KR4h0158_WYG_060-1a>¶
欽定四庫全書¶
　宋元詩會卷六十¶
　　　　　　　　　　　兵部主事陳焯編¶
　　香奩二十九人¶
　花蘂夫人¶
　　(姓費氏青城人蜀主孟昶妃也太祖平蜀俘入後/宫嘗以蜀亡問費費占一詩答之頗䝉寵愛後得)¶
　　(罪賜/死)¶
　　秋宵詞¶
<pb:KR4h0158_WYG_060-1b>¶
氷肌玉骨清無汗水殿風來暗香滿繡簾一㸃月窺人¶
欹枕釵横雲鬢亂起來庭户悄無聲時見疎星渡銀漢¶
屈指西風來幾時不道流年暗中換¶
　　口占答太祖¶
君王城上竪降旗妾在深宫那得知十四萬人齊解甲¶
更無一箇是男兒¶
　　宫詞(百首/)¶
五雲樓閣鳯城間花木長新日月閒三十六宮連内苑¶
<pb:KR4h0158_WYG_060-2a>¶
太平天子住崑山¶
會真廣殿遶宫牆樓閣相扶倚太陽淨甃玉階横水㟁¶
御爐香氣撲龍牀¶
龍池九曲逺相通楊栁絲牽兩岸風長似江南好風景¶
畫船來去碧波中¶
殿名新立號重光島上亭臺盡改張但是一人行幸處¶
黄金閣子鎖牙牀¶
夾城門與内門通朝罷巡逰到苑中每日中官祇候處¶
<pb:KR4h0158_WYG_060-2b>¶
滿堤紅艷立春風¶
厨盤進食蔟時新侍晏無非列近臣日午殿頭宣索膾¶
隔花催喚打魚人¶
立春日進内園花紅蘂輕輕嫰淺霞跪到玉階猶帶露¶
一時宣賜與宫娃¶
三面宫城盡夾牆苑中池水白茫茫一從獅子門前入¶
旋見亭臺遶㟁傍¶
離宫别院遶宫城金板輕敲合鳯笙夜夜月明花樹底¶
<pb:KR4h0158_WYG_060-3a>¶
傍池長有按歌聲¶
旋移紅樹劚新苔宣使龍池再鑿開展得綠波寛似海¶
水心樓殿勝蓬萊¶
太虛髙閣凌虚殿背倚城牆面枕池諸院各分娘子位¶
羊車到處不教知¶
御製新翻曲子成六宫纔唱未知名盡將觱篥來抄譜¶
先按君王玉笛聲¶
才人出入每參隨筆硯行將遶曲池張向綵箋書大字¶
<pb:KR4h0158_WYG_060-3b>¶
忽防御製冩新詩¶
六宫官職總新除宫女安排入畫圗二十四司分六局¶
御前頻見錯相呼¶
春風一面曉妝成偷折花枝傍水行却被内監遙覻見¶
故將紅豆打黄鶯¶
殿前排宴賞花開宫女侵晨探㡬回斜望苑門遙舉袖¶
傳聲宣喚近臣來¶
小毬塲近曲池頭宣喚勲臣試打毬先向畫樓排御幄¶
<pb:KR4h0158_WYG_060-4a>¶
管絃聲動立浮斿¶
供奉頭籌不敢爭上棚等喚近臣名内人酌酒纔宣賜¶
馬上齊呼萬嵗聲¶
殿前宫女總纎腰初學乗騎怯又嬌上得馬來纔欲走¶
幾回抛控&KR0573;鞍橋¶
自教宫娥學打毬玊鞍初跨栁腰柔上棚知是官家認¶
遍遍常贏第一籌¶
翔鸞閣外夕陽天樹影花光逺接連望見内家來往處¶
<pb:KR4h0158_WYG_060-4b>¶
水門斜過畫樓船¶
月頭支給買花錢滿殿宫人近數千遇著唱名多不語¶
含羞走過御牀前¶
内人追逐採蓮時驚起沙鷗兩岸飛蘭櫂把来齊拍水¶
並船相鬭溼羅衣¶
修儀承寵住龍池掃地焚香日午時等候大家來院裏¶
看教鸚鵡念新詩¶
東内斜將紫禁通龍池鳯苑夾城中曉鐘聲斷嚴妝罷¶
<pb:KR4h0158_WYG_060-5a>¶
院院紗窓海日紅¶
安排諸院接行廊外檻周回十里强青錦地衣紅繡毯¶
盡鋪龍腦鬰金香¶
新秋女伴各相逢罨畫船飛别渚中旋折荷花半歌舞¶
夕陽斜照滿衣紅¶
早春楊栁引長條倚㟁沿堤一面髙稱與畫船牽錦纜¶
暖風搓出綵絲縧¶
内家宣賜生辰晏隔夜諸宫進御花後殿未聞公主入¶
<pb:KR4h0158_WYG_060-5b>¶
東門先報下金車¶
選進仙韶第一人才勝羅綺不勝春重教按舞桃花下¶
只踏殘紅作地裀¶
侍女爭揮玉彈弓金丸飛入亂花中一時驚起流鶯散¶
踏落殘花滿地紅¶
七寳䦨干白玉除新開涼殿幸金輿一溝泛碧流春水¶
四面瓊鉤搭綺疏¶
東宫花燭綵樓新天上仙橋不鎖春徧出六宫歌舞奏¶
<pb:KR4h0158_WYG_060-6a>¶
嫦娥初到月虚輪¶
雞人報曉纔三唱玉井金牀轉轆轤烟引御爐香繞殿¶
漏籖初刻上銅壺¶
宫女熏香進御衣殿前開鎖請金匙朝陽初上黄金屋¶
禁掖春深晝漏遲¶
鬭草深宫玉檻前春蒲如箭荇如錢不知紅藥䦨干曲¶
日暮何人落翠鈿¶
春心滴破花邉漏曉夢敲回禁裏鐘十二楚山何處是¶
<pb:KR4h0158_WYG_060-6b>¶
御樓曽見兩三峯¶
博山夜宿沈香火帳外時聞暖鳯笙理遍從頭心上曲¶
殿前龍直未交更¶
春殿千官宴却歸上林鶯舌報花時宣薇旋進新裁曲¶
學士爭吟應詔詩¶
白藤花限白銀花閤子門當寢殿斜近被宫中知了事¶
每来隨駕使煎茶¶
西毬場裏打毬回御宴先于苑内開宣索教坊諸伎樂¶
<pb:KR4h0158_WYG_060-7a>¶
傍池催喚入船來¶
昭儀侍宴足精神玉燭抽㸔記飲巡倚賴識書為録事¶
燈前時復錯瞞人¶
小雨霜㣲潤綠苔後䦨紅杏傍池開一枝揷向金瓶裏¶
捧進君王殿上来¶
婕妤生長帝王家常近龍顔逐翠華楊栁岸長春日暮¶
傍池行困倚桃花¶
繁杏夭桃燦殿傍鑾輿頻幸鬭雞場歸輿倘翫宫中月¶
<pb:KR4h0158_WYG_060-7b>¶
好把龍涎爇滿牀¶
平頭船子小龍牀多少神僊立御傍旋刺篙竿令過㟁¶
滿池春水蘸紅妝¶
後宫阿監裹羅巾出入經過院囿頻承奉聖顔憂誤失¶
就中常怕内夫人¶
羅衫玉帶最風流斜插銀箆幔裹頭聞得殿前調御馬¶
掉鞭横過小紅樓¶
六宫一例羅冠子新様交鐫白玉花欲試淡妝兼道服¶
<pb:KR4h0158_WYG_060-8a>¶
面前宣與唾盂家¶
三月櫻桃乍熟時内人相引看紅枝回頭索取黄金彈¶
遶樹藏身打雀兒¶
春天睡起曉妝成隨侍君王觸處行畫得自家梳洗様¶
相憑女伴把來呈¶
小小宫娥到内園未梳雲鬢臉如蓮自從配與夫人後¶
不使尋花亂入船¶
芳菲桃李似新粧兩兩黄鸝呌樹傍倚遍碧䦨㤀去住¶
<pb:KR4h0158_WYG_060-8b>¶
俄驚宫月照華堂¶
舞頭皆著畫羅衣唱得新翻御製詞每日内庭聞教隊¶
樂聲飛上到龍池¶
春早尋花入内園競傳宣㫖欲黄昏明朝駕幸遊蠶市¶
暗使氊車籠苑門¶
春日龍池小宴開岸邉亭子號流杯沈檀刻作神仙女¶
對捧金尊水上來¶
後宫宫女無多少起得園中笑一團舞蝶落花相看著¶
<pb:KR4h0158_WYG_060-9a>¶
春風共語亦應難¶
雨灑瑤階花盡開君王應是看花来靜凭雕檻渾㤀倦¶
忽聴笙簧殿外回¶
流鸎枝上哢聲和惹得愁人愁轉多數月宫階無輦迹¶
但聞别院閙笙歌¶
酒庫新修近水傍潑醅初熟五雲漿殿前供御頻宣索¶
進入花間一陣香¶
半夜搖船載内家水門紅蠟一行斜聖人正在宫中飲¶
<pb:KR4h0158_WYG_060-9b>¶
宣使池頭旋折花¶
東宫降誕近佳辰少海星邉擁瑞雲中尉傳開三日晏¶
翰林當撰洗兒文¶
薄羅衫子透肌膚夏日初長板閤虚獨自凭闌無一事¶
水風涼處讀文書¶
沈香亭子傍池斜夏日巡遊歇翠華簾畔越盆盛淨水¶
内人手裏剖銀𤓰¶
苑東天子愛巡遊御岸花堤枕碧流新教内人供射鴨¶
<pb:KR4h0158_WYG_060-10a>¶
長將弓箭遶池頭¶
水車踏水上宫城寢殿簷頭滴滴鳴助得聖人髙枕興¶
夜涼長作逺灘聲¶
三清臺近苑牆東樓檻重重暎水紅盡日綺羅人度曲¶
管絃聲在半天中¶
畫船花舫總新妝進入池心近島傍松柏樓窓楠木板¶
暖風吹過一團香¶
管絃聲急滿龍池宫女蔵鈎夜宴時好是聖人親捉得¶
<pb:KR4h0158_WYG_060-10b>¶
便將濃墨埽雙眉¶
太液波清水殿涼畫船驚起宿鴛鴦翠眉不及池邉栁¶
取次飛花入建章¶
金作盤龍繡作麟壺氷樓閣禁中春君王避暑来遊幸¶
風月横秋氣象新¶
端午生衣進御牀赭黄羅帕覆金箱美人捧入南熏殿¶
玉腕斜封綵縷長¶
少年相逐採蓮回羅帽羅衣巧製裁每到㟁頭常拍水¶
<pb:KR4h0158_WYG_060-11a>¶
競提纎手出船来¶
山樓綵鳳棲寒月晏殿金麟吐御香蜀錦地衣呈隊舞¶
教頭先出拜君王¶
西風吹葉撼宫梧早怯秋寒著繡襦玉宇無人雙燕去¶
一彎新月上金樞¶
内庭秋燕玉池東香散荷花水殿風阿監採菱牽錦纜¶
月明猶在畫船中¶
翠華香重御爐添雙鳯樓頭曉日暹扇掩紅鑾金殿悄¶
<pb:KR4h0158_WYG_060-11b>¶
一聲清蹕捲珠簾¶
清曉自傾花上露冷侵宫殿玉蟾蜍擘開五色銷金紙¶
碧鎖窓前學草書¶
夜色樓臺月數層金猊煙穂繞觚稜重廊曲折連三殿¶
密上真珠百寳燈¶
天門晏閉九重闗樓倚銀河氣象間一㸃星毬垂絳闕¶
五雲仙仗下蓬山¶
安排竹栅與巴籬養得新生鵓鴿兒宣受内家專喂飼¶
<pb:KR4h0158_WYG_060-12a>¶
花毛閒看總皆知¶
初年十五最風流新賜雲鬟使上頭按罷霓裳歸院裏¶
畫樓雲閤總重修¶
金畫香臺出露盤黄龍雕刻遶朱䦨焚修每遇三元節¶
天子親簮白玉冠¶
錦城上起凝烟閣擁殿遮樓一面髙認得聖顔遙望見¶
碧䦨干映赭黄袍¶
蕙炷香銷燭影殘御衣熏盡徹更䦨歸來困頓眠紅帳¶
<pb:KR4h0158_WYG_060-12b>¶
一枕西風夢裏寒¶
密室紅泥地火爐内人冬日晩傳呼今宵駕幸池頭宿¶
排比椒房得暖無¶
梨園弟子簇池頭小樂攜来候燕遊旋炙銀笙先按拍¶
海棠花下合梁州¶
樹葉初成鳥出窠石榴花底笑聲多醉中遺却金釵子¶
拾得從他要賞羅¶
小殿新妝粉欲乾貴妃姊妹自来看為逢好日先移入¶
<pb:KR4h0158_WYG_060-13a>¶
續向西街索牡丹¶
内人相續報花開准擬君王便看來縫著五絃琴繡袋¶
宜春院裏按歌回¶
黄金盒裏盛紅雪重結香羅四出花一一傍邉書勅字¶
分明賜與大臣家¶
宫人早起笑相呼不識堦前埽地夫乞與金錢爭借問¶
外頭還似此間無¶
小隨阿姊學吹笙好見君王乞與名夜埽玊牀朝把鏡¶
<pb:KR4h0158_WYG_060-13b>¶
黄金堦下不教行¶
日髙殿裏有香煙萬歳聲来動九天妃子院中初降誕¶
内人爭乞洗兒錢¶
宫花不與外邉同正月長生一朶紅供御櫻桃看守别¶
直無鴉鵲到園中¶
牀頭謝賜紫羅襦不下金堦上輭輿官局總來為喜樂¶
院中新拜内尚書¶
舞來汗濕羅衣徹樓上人扶下玉梯歸到院中重洗面¶
<pb:KR4h0158_WYG_060-14a>¶
金盆水裏潑紅泥¶
衆中愛得君王笑偷把金箱筆硯開書破紅蠻隔子上¶
旋推當直内人來¶
水中芹葉土中花拾得還將避衆家總待别人般數盡¶
袖中拈出鬱金芽¶
窓窓户户院相當總有珠簾玳瑁牀雖道君王不來宿¶
帳中長是炷牙香¶
　按花蘂宫詞流傳已久或云四十首或云二十八首¶
<pb:KR4h0158_WYG_060-14b>¶
　後來刻本増至百篇皆好事者附會之所為不足信¶
　也今就其本集百首内譌誤最著者約舉之如銀燭¶
　秋光冷畫屏輕羅小扇撲流螢此唐杜牧之絶句也¶
　勅賜一窠紅躑躅謝思未了報花開此王建宫詞也¶
　而王珪宫詞三十首竟移取十三章入花蘂集甚覺¶
　無味如翠鈿貼靨輕如笑鎖聲金掣閤門環三月金¶
　明栁絮飛内人稀見水鞦韆禁裏香濃蝶自飛釣線¶
　乗波漾綵舟金井秋啼絡緯聲御案横金殿幄紅紗¶
<pb:KR4h0158_WYG_060-15a>¶
　幔薄垂金麥穂御座垂簾繡額單天外明河翻玉浪¶
　夜寒金屋篆烟飛曉吹翩翩動翠旗諸什是也及遍¶
　訪别刻得花蘂最初本其百首内有十五首迥乎不¶
　同因悉採以易之究亦難定其是否尚賴博聞君子¶
　考證焉¶
　汴梁宫人¶
　　宫詞(四首/)¶
歳歳逢元夜金蛾閙蔟巾見人心自怯終是女兒身¶
<pb:KR4h0158_WYG_060-15b>¶
殿前輪值罷偷去賭金釵怕見黄昏月慇懃上玉階¶
翠翹朱掘背小殿夜蔵鈎驀地羊車至低頭笑不休¶
一向傳宣急誰知不復還來時舊鍼線記得在窓間¶
　靖康宫人¶
　　題驛壁¶
渭平沙淺雁來時渭漲沙移雁不歸江海一身多少事¶
清風明月淚沾衣¶
　魏夫人¶
<pb:KR4h0158_WYG_060-16a>¶
　　虞美人草¶
鴻門玉斗紛如雪十萬降兵夜流血咸陽宫殿三月紅¶
霸業已隨灰燼滅剛强必死仁義王隂陵失道非天亡¶
英雄本學萬人敵何用屑屑悲紅妝三軍散盡旌旗倒¶
玉帳佳人坐中老香魂夜逐劍光飛青血化為原上草¶
芳心寂寞倚寒枝舊曲聞來似斂眉哀怨徘徊愁不語¶
恰如夜聴楚歌時滔滔逝水流今古漢楚興亾兩丘土¶
當年遺事久成空慷慨尊前為誰舞¶
<pb:KR4h0158_WYG_060-16b>¶
　趙令畤妻王氏¶
　　咏懐¶
白藕作花風已秋不堪殘睡更回頭晩雲帶雨歸飛急¶
去作西窓一枕愁¶
　沈清友¶
　　(吴趨/女子)¶
　　絶句¶
晩天移櫂泊垂虹閒倚篷窓問釣翁為底鱸魚低價賣¶
<pb:KR4h0158_WYG_060-17a>¶
年來朝市怕秋風¶
　賀鑄妾某氏¶
　　春日¶
獨倚危䦨淚滿襟小園春色懶追尋深恩總似丁香結¶
難展芭蕉一寸心¶
　孟淑卿¶
　　題采蓮美人圗¶
綠槐蟬靜日偏長懶爇金爐百和香莫摘池中蓮子看¶
<pb:KR4h0158_WYG_060-17b>¶
箇中多半是空房¶
　　春歸¶
落盡棠梨水拍堤凄凄芳草望中迷無情最是枝頭鳥¶
不管人愁只顧啼¶
　吴安持妻王氏¶
　　(荆公安石長女公集中有寄女詩曰伯姬不見我/於今始七齡家書無虚月豈異常歸寧盖答其憶)¶
　　(家詩/也)¶
　　呈父舒王¶
<pb:KR4h0158_WYG_060-18a>¶
西風吹入小窓紗秋氣應憐我憶家極目江山千里恨¶
依然和淚看黄花¶
　曹組母王氏¶
　　樓上望妓行雪中¶
梁王晏罷下瑤臺窄窄紅鞋步雪來恰似陽春三月暮¶
楊花飛處牡丹開¶
　方勉妻許氏¶
　　夫犯夜禁代呈法官¶
<pb:KR4h0158_WYG_060-18b>¶
明時樂事娱詩酒帝里風光剰占春况是白衣重得侶¶
不堪青旆自招人早知玉漏催三鼓肯把金貂換百巡¶
大抵仁人憐氣節弗教孤客作囚身¶
　莱公姬蒨桃¶
　　侍晏呈萊公(二首/)¶
一曲清歌一束綾美人猶自意嫌輕不知織女寒窓下¶
㡬度抛梭織得成¶
風動衣單手屢呵幽窓軋軋度寒梭臘天日短不盈尺¶
<pb:KR4h0158_WYG_060-19a>¶
何似妖姬一曲歌¶
　徐宥女¶
　　偶題¶
絮如栁陌三春雨花落梨園一笛風百尺玉樓簾半捲¶
夜深人在水晶宫¶
　温婉¶
　　寄逺¶
小花静院東風起燕燕鶯鶯拂桃李斜倚紅牆卜逺人¶
<pb:KR4h0158_WYG_060-19b>¶
樓外春山㡬千里¶
　譚意哥¶
　　寄外¶
瀟湘江上探春回消盡寒氷落盡梅願得兒夫似春色¶
一年一度一歸来¶
　毘陵女子¶
　　題破錢¶
半輪殘月掩塵埃依稀猶有開元字想得清光未破時¶
<pb:KR4h0158_WYG_060-20a>¶
買盡人間不平事¶
　　彈琴¶
昔年嘗笑卓文君豈信絲桐解誤身今日未彈心已亂¶
此心原是不由人¶
　浣花女¶
　　潭畔芙蓉¶
芙蓉花發滿江紅盡道芙蓉勝妾容昨日妾從堤上過¶
如何不見看芙蓉¶
<pb:KR4h0158_WYG_060-20b>¶
　陸放翁妾某氏¶
　　偶吟¶
玉階蟋蟀閙清夜金井梧桐辭故枝一枕凄涼眠不得¶
呼燈起作感秋詩¶
　鄧氏¶
　　寄衣戍所¶
欲寄寒衣上帝都連宵裁剪眼糢糊可憐寛窄無人試¶
淚逐西風灑去途¶
<pb:KR4h0158_WYG_060-21a>¶
　　題畫菊¶
良工妙手恁安排筆底移來紙上栽葉綠花黄長自媚¶
等閒那與蝶蜂來¶
　李清照¶
　　(字易安趙明誠妻也以文學著稱明誠死再適非/類未㡬反目作啟與綦處厚云猥以桑榆之晩景)¶
　　(配茲駔檜之下材聞者無不笑/之非類者謂後夫張汝舟也)¶
　　浯溪中興頌碑和張文潛二篇¶
五十年功如電掃華清宫栁咸陽草五坊供奉鬭雞兒¶
<pb:KR4h0158_WYG_060-21b>¶
酒肉堆中不知老叛兵忽自天上來逆臣亦是奸雄才¶
勤政樓前走戎馬珠翠踏盡香塵埃何為出戰輒披靡¶
傳置茘枝多馬死堯功舜徳本如天安用區區紀文字¶
著碑銘徳真陋哉乃令神鬼磨山崖子儀光弼不自猜¶
天心悔禍人心開夏為殷鑒當深戒簡策汗青今具在¶
君不見當時張說最多機雖生已被姚崇賣¶
君不見驚人廢興傳天寳中興碑上今生草不知負國¶
有奸雄但說成功尊國老誰令妃子天上來虢國韓國¶
<pb:KR4h0158_WYG_060-22a>¶
皆天才苑桑羯鼔玉方響春風不敢生塵埃姓名誰復¶
知安史健兒猛將安眠死去天尺五抱甕峯峯頭鑿出¶
開元字時移勢去真可哀奸人心醜深如崖西蜀萬里¶
尚能反南内一閉何時開可憐孝徳如天大反使將軍¶
稱好在嗚呼奴輩乃不能道輔國用事張后尊乃能念¶
春薺長安作斤賣¶
　　題八咏樓¶
千古風流八咏樓江山留與後人愁水通南國三千里¶
<pb:KR4h0158_WYG_060-22b>¶
氣壓江城十四洲¶
　朱淑真¶
　　(錢塘人幼警慧善讀書父母無識嫁與市兒淑真/恨配偶非人故詩多愁怨之作集名斷腸而小詞)¶
　　(尤有/風致)¶
　　中秋¶
秋来長是病不易到中秋欲賞今宵月須登昨夜樓露¶
濃梧影淡風細桂香浮莫做尋常看嫦娥亦解愁¶
　　墨梅¶
<pb:KR4h0158_WYG_060-23a>¶
若箇龍眠手能傳處士詩借他窓上影寫作雪中枝頃¶
刻回春色輕盈動玉巵不能殷七七横笛月中吹¶
　　湖上秋夕(二首/)¶
戀戀西湖景山頭帶夕陽歸禽翻竹露落菓響芹塘葉¶
倚風中靜魚遊水底涼半亭明月色荷氣惱人香¶
極目寒郊外晩來微雨收隴頭霞散綺天際月縣鉤一¶
字新鴻度千聲落葉秋倚欄堪聴處玉笛在漁舟¶
　　立春¶
<pb:KR4h0158_WYG_060-23b>¶
停杯不飲待春來和氣先春動六街生菜乍挑宜捲餅¶
羅幡旋剪稱聨釵休論殘臘千重恨管入新年百事諧¶
從此對花并對景盡拘風月入詩懐¶
　　春日¶
輕寒噤瘁花期晩皺綠差鱗接逺波躍藻白魚翻玉尺¶
穿林黄鳥度金梭閒將詩草臨軒讀静聴漁船隔㟁歌¶
盡日倚窓情脈脈眼前無事奈春何¶
　　春詞¶
<pb:KR4h0158_WYG_060-24a>¶
屈指清明數日期紛紛紅紫競芳菲池塘水暖鶼鶼並¶
巷陌風輕燕燕飛栁帶萬條籠淑景游絲千尺舞晴暉¶
人間何處無春色秖是西樓人未歸¶
　　元夜¶
月滿今宵霽色澄深沈簾幙管絃清誇毫鬭彩連仙館¶
墜翠遺珠滿帝城一派笑聲連鼔吹六街燈火樂昇平¶
歸來禁漏踰三四窓上梅花瘦影横¶
　　燈花(俗謂燈花冇財花/有客花故成末句)¶
<pb:KR4h0158_WYG_060-24b>¶
蘭釭和氣散氤氲忽作圎珠吐穂新膏脈破芽非藉手¶
敷芳成艷不闗春疑猜海角天涯事攪亂衾寒枕冷人¶
我欲生憐心焰上何妨好客致清貧¶
　　送人赴試禮部¶
春闈報罷已三年又向西風促去鞭屢鼔莫嫌非作氣¶
一飛當自卜沖天賈生少達終何遇馬援才髙老更堅¶
大抵功名無早晩平津今見起菑川¶
　　清晝¶
<pb:KR4h0158_WYG_060-25a>¶
竹搖清影罩幽窓兩兩時禽噪夕陽謝却海棠飛盡絮¶
困人天氣日初長¶
　　約遊春不去(二首/)¶
鄰姬約我踏青遊强拂愁睂下小樓出户欲行還自省¶
也知憔悴見人羞¶
少年意思懶能酬愛好心情一向休若到舊家遊冶處¶
只應滿眼是春愁¶
　　元夜遇雨¶
<pb:KR4h0158_WYG_060-25b>¶
煙火笙歌是處休沈沈春雨暗皇州危樓十二闌干曲¶
一曲闌干一曲愁¶
　　窓西桃花盛開¶
盡是劉郎手自栽劉郎去後㡬番開東君有意能相顧¶
蛺蝶無情更不來¶
　　新荷¶
平波浮動洛妃鈿翠色嬌圓小更鮮蕩漾湖光三十頃¶
未知葉底是誰蓮¶
<pb:KR4h0158_WYG_060-26a>¶
　　東馬塍¶
一塍芳草碧芊芊活水穿花暗䕶田蠶事正忙農事急¶
不知春色為誰妍¶
　　清瘦¶
春花秋月若浮漚怎得心如不繫舟肌骨大都無一把¶
可憐禁駕許多愁¶
　　圓子¶
輕圎絶勝雞頭肉滑膩偏宜蟹眼湯縱可風流無處說¶
<pb:KR4h0158_WYG_060-26b>¶
已輸湯餅試何郎¶
　　落花¶
連理枝頭花正開妬花風雨便相催願教青帝長為主¶
莫遣紛紛㸃翠苔¶
　　長春花¶
一枝纔謝一枝妍自是春工不與閒縱使牡丹稱絶艷¶
到頭榮瘁片時間¶
　張秦娥¶
<pb:KR4h0158_WYG_060-27a>¶
　　(少以工小詩得名垂老流落闗/塞詳見金進士劉昻贈詩中)¶
　　南城¶
坡頭望西山秋意已如許雲影渡江來霏霏半空雨¶
　　麗澤¶
長吟伐木詩停立以望子日暮飛鳥歸門前長春水¶
　　采菱舟¶
散策下松亭水清魚可數却上采菱舟乗風過南浦¶
　　遙山¶
<pb:KR4h0158_WYG_060-27b>¶
秋水一林碧殘霞㡬㸃紅水窮霞盡處隠隠兩三峯¶
　李少雲¶
　　梅花¶
素艷明寒雪清香任晩風可憐渾似我零落此山中¶
　鮑娘¶
　　題杉溪驛¶
溪驛舊名杉煙光滿翠嵐須知今夜好宿處是江南¶
　女郎慧姞¶
<pb:KR4h0158_WYG_060-28a>¶
　　賦情¶
自憐新髻好對鏡久夷猶回首瞥見郎含羞整搔頭花¶
間並郎行低說夜来話蝴蝶學嬌癡飛來傍裙帶羨殺¶
葉底花色嬌香不漏安得郎如葉長將玉肌覆¶
　周韶¶
　　(韶本良家女流落營籍性慧多蓄竒茗與蔡君謨/鬭勝之當陳述古莅杭時韶泣求落籍座客曰可)¶
　　(作一詩韶應聲立成/東坡極為稱賞云)¶
　　求落籍¶
<pb:KR4h0158_WYG_060-28b>¶
隴上巢空嵗月驚忍教回首自梳翎開籠若放雪衣女¶
長念觀音般若經(時韶身/著白衣)¶
　盼盼¶
　　惜春容¶
少年看花雙鬢綠走馬章臺管絃逐而今老更惜花深¶
終日看花花不足坐中美女顔如玉為我一歌金縷曲¶
歸時壓得帽簷欹頭上春風紅簌簌¶
　胡楚¶
<pb:KR4h0158_WYG_060-29a>¶
　　(亦杭妓也有送周韶/落籍詩見東坡帖中)¶
　　芳草¶
不見當時丁令威年年處處是相思若將此恨同芳草¶
却恐青青有盡時¶
　　送周韶落籍¶
澹妝輕素鶴翎紅移入朱欄便不同應笑西園舊桃李¶
强勻顔色待東風¶
　龍靚¶
<pb:KR4h0158_WYG_060-29b>¶
　　(靚與胡楚周韶同以才慧擅/青樓名其詩併見稱於坡老)¶
　　自嘲¶
天與羣芳十樣葩獨分顔色不堪誇牡丹芍藥人題遍¶
自笑身如鼓子花¶
　　送周韶落籍¶
桃花流水本無塵一落人間㡬度春解佩暫酬交甫意¶
濯纓還遇武陵人¶
　宋元詩會卷六十¶
