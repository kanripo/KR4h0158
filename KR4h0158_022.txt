# -*- mode: mandoku-view; -*-
#+TITLE: 宋元詩會
#+DATE: 2015-08-25 00:43:19.879841
#+PROPERTY: ID KR4h0158
#+PROPERTY: BASEEDITION WYG    
#+PROPERTY: JUAN 卷二十二
<pb:KR4h0158_WYG_022-1a>¶
欽定四庫全書¶
　宋元詩㑹卷二十二¶
　　　　　　　　　　　　兵部主事陳焯編¶
　蘇　轍¶
　　(字子由年十九與兄軾同登進士科又同策制舉/轍極言得失於禁廷之事尤為切至考官胡宿以)¶
　　(為不遜請黜之仁宗曰以直言召人而以直棄之/天下其謂我何宰相不得已寘之下等授商州軍)¶
　　(事推官改大名推官神宗立轍上書言事召對延/和殿王安石出青苖書使轍熟議曰有不便以告)¶
　　(勿疑轍開陳婉切安石頗頷之自此逾月不言青/苖㑹河北轉運判官王廣兼迎合安石意奏請本)¶
<pb:KR4h0158_WYG_022-1b>¶
　　(錢私試其法於陜西自是青苖遂行不復能止轍/移書安石力爭之大忤其意賴陳升之解救得為)¶
　　(河南推官歴教授陳州掌齊州書記簽判南京坐/兄軾以詩得罪謫監筠州酒税移知績溪縣哲宗)¶
　　(立以祕書省校書郎召擢右司諫力排邪正並用/之説屏去王人遷中舍進户部侍郎代兄軾為翰)¶
　　(林學士權吏部尚書使朔方還為御史中丞拜尚/書右丞進門下侍郎紹聖初李淸臣等進用復言)¶
　　(熙豐事激怒哲宗落職知汝州再責知袁州未至/䧏少府監住筠州三年責化州别駕安置雷州移)¶
　　(循州徽宗即位徙永州岳州復大中大夫提舉鳳/翔太平宫罷祠居許州再復大中大夫致仕政和)¶
　　(二年卒年七十四追復/端平殿學士諡文定)¶
　　張恕寺丞益齋¶
<pb:KR4h0158_WYG_022-2a>¶
人生不讀書空洞一無有羨君常齋居散帙滿前後開¶
編試尋繹閲歳行自富從横畫圖出次第宫商奏汪洋¶
畜江河渺莽包林藪興亡數千歳絡繹皆在口顧念今¶
所知頗覺前日陋我家亦多書早歳嘗竊叩晨耕掛牛¶
角夜燭借隣牖經年謝賔客饑坐失昏晝堆胸稍蟠屈¶
落筆逢左右樂如聽鈞天醉劇飲醇酎自從厭蓬蓽誤¶
逐功名誘初心一漂蕩舊學皆榛莠失足難遽回撫卷¶
長自詬幸君無事年謂可終身守春耕不厭深秋獲當¶
<pb:KR4h0158_WYG_022-2b>¶
自受金玉或為災詩書豈相負¶
　　過九華山¶
南遷私自喜看盡江南山孤舟少僮僕此志還復難局¶
促守破牕聯翩過重巒忽驚九華峯髙拱立我前蕭然¶
九仙人縹緲凌雲烟碧霞為衣裳首冠青琅玕揮手謝¶
世人可望不可攀我行竞草草安能拍其肩但聞有髙¶
士卧聽松風眠松根得茯苓壯若千歳黿煑食一朝盡¶
終身棄腥羶腹背生緑毛輕舉如翔鸞相逢欲借問已¶
<pb:KR4h0158_WYG_022-3a>¶
在長松端¶
　　同孔常父作張夫人詩¶
女子勿言弱男兒何必强君看張夫人身舉十五喪頭¶
上脫筓珥篋中斥襦裳築墳連丘山松栢鬱蒼蒼親戚¶
不為助涕泣感道傍昔有王氏老身為尚書郎親死棄¶
不葬簮裾日翺翔白骨委廬陵宦遊在岐陽一旦有丈¶
夫軒軒類佯狂相面識心腹開口言灾祥嗟汝平生事¶
不了令誰當汝身暖絲綿汝口甘稻粱衣食未嘗廢此¶
<pb:KR4h0158_WYG_022-3b>¶
事乃可忘一言中肝心投身拜其牀傍人漫不知相視¶
空茫茫終言汝不悛物理久必償兒女病手足相隨就¶
淪亡鄙夫本愚悍過耳風吹牆明年及前期長子憂骭¶
瘍一麾守巴峽雙柩還故鄉弱息雖僅存蹣跚亦非良¶
誰言天地寛綱目固自張古事逺不信近事世所詳企¶
張非求福禍敗當懲王¶
　　桐軒¶
桐身青琅玕桐葉蒲葵扇落落出軒墀亭亭奉閒燕夜¶
<pb:KR4h0158_WYG_022-4a>¶
聲疎雨滴午影微風轉秋飈一凌亂淅瀝驚葱蒨朝日¶
失繁隂青苔覆遺片空使坐中人慨然嗟物變¶
　　和子瞻記夢¶
兄從南山來夢我南山下探懷出詩卷卷卷盈君把詩¶
詞古人似弟則吾弟也相與千里隔安得千里馬攜手¶
上南山不知今乃夜晨雞隔牆唱敧枕牕月亞百語記¶
一詞秋菊悲蛩吒此語鮑謝流平日我不暇我本無此¶
詩嗟此誰所借¶
<pb:KR4h0158_WYG_022-4b>¶
　　舟中聽琴¶
江流浩浩羣動息琴聲琅琅中夜鳴水深天濶音響逺¶
仰視牛斗皆縱横昔有至人愛奇曲學之三歳終無成¶
一朝隨師過滄海畱置絶島不復迎終年見怪心自感¶
海水震掉魚龍驚翻回蕩潏有遺韻琴意忽忽從此生¶
師來迎笑問所得撫手無言心已明世人囂囂好絲竹¶
撞鐘擊鼔浪謂榮安知江琴韻超絶擺耳大笑不肯聽¶
　　巫山廟¶
<pb:KR4h0158_WYG_022-5a>¶
山中廟堂古神女楚巫婆娑奏歌舞空山日落悲風吹¶
舉手雎盱道神語神仙潔清非世人瓦盎傾醪薦麋脯¶
子知神君竟何自西方真人古王母飄然乘風遊九州¶
朅渡西海薄中土白雲為車駕蒼虬驂乘湘君宓妃御¶
天孫織綃素非素衣裳飄颻薄烟霧泊然沖虛渺無營¶
朝餐屑玉嚥瓊乳下視人世安可據超江乘山去無所¶
巫山之下江流清偶然愛之不能去湍崖激作相喧豗¶
白花翻翻龍正怒堯使大禹導九州石隕山隊㡬折股¶
<pb:KR4h0158_WYG_022-5b>¶
山前恐懼久無措稽首山下苦求助丹書玉笈世莫窺¶
指示文字相爾汝擘山洩江幸無苦庚辰虞余實相禹¶
功成事定世莫知空山俄頃千萬古¶
　　遊城西集慶園¶
送客城西客已逺歸路北池接南苑冰澌片斷水光浮¶
柳線和柔風力輭繚牆朱戸誰家園流水平畦春日淺¶
禁河分澑一池足洛圃移花百金賤飛甍斤斧聲未絶¶
翠栢栽培影初遍傍人笑指高臺處前年適見荒榛滿金¶
<pb:KR4h0158_WYG_022-6a>¶
錢力奪天地功歳月未多風物换人生富貴無不成都¶
門坐置山林觀暖風遲日時一到早出莫歸應未晩主¶
人最貴稀出城長使憧憧路人看¶
　　司馬君實端明獨樂園¶
子嗟丘中親蓺麻邵平東陵親種𤓰公今東去事農圃¶
亦種洛陽千本花脩篁遶屋韻寒玉平泉入畦紆卧蛇¶
錦屏奇種斸巖竇嵩髙靈藥移萌芽城中三月花事起¶
肩輿遍入公侯家淺紅深紫相媚好重樓多葉爭矜誇¶
<pb:KR4h0158_WYG_022-6b>¶
一枝盈尺不論價十千斗酒那須賖歸來曳履苔逕滑¶
醉倒閉門春日斜¶
　　王詵都尉寳繪堂詞¶
侯家玉食繡羅裳彈絲吹竹喧洞房哀歌妙舞奉清觴¶
白日一醉萬事忘百年將種存慨慷西取庸蜀踐戎場¶
戰袍賜錦盤鵰章寳刀玉玦餘風霜功臣子孫白晳長¶
朱門甲第臨康莊生長介胄羞膏粱四方賔客坐華堂¶
何用為樂非笙簧錦囊犀軸堆象牀竿义連幅飜雲光¶
<pb:KR4h0158_WYG_022-7a>¶
手披横素風飛揚長林巨石挿雕梁清江白浪吹粉牆¶
異花沒骨朝露香(徐熙晝花落筆縱横其子變格以/五色染就不見筆迹謂之沒骨)鷙¶
禽猛獸舌齶張騰踏騕䮍聯驌驦噴振風雨馳平岡前¶
數顧陸後呉王老成雖喪存典常坐客不識視茫洋卷¶
舒終日未用忙遊意淡泊心清涼¶
　　中秋見月寄子瞻¶
西風吹暑天益高明月耿耿分秋毫彭城閉門青嶂合¶
卧聽百步鳴飛濤使君攜客登燕子月色著人冷如水¶
<pb:KR4h0158_WYG_022-7b>¶
筵前不設鼔與鐘處處笛聲相應起浮雲卷盡流金丸¶
戲馬臺西山鬱蟠杯中淥酒一時盡衣上白露三更寒¶
　　湖隂曲¶
老虎穴中卧獵夫不敢窺驊驑服箱驂盜驪巡城三匝¶
漫不知帳中晝夢日繞壁驚起知是黄鬚兒馬鞭七寳¶
留道左猛士徘徊不能過遺矢蜚空去已遙明日神兵¶
下赤霄荒城至今人不住狐兔驚走風蕭蕭¶
　　贈方子明道人¶
<pb:KR4h0158_WYG_022-8a>¶
水銀成銀利十倍丹砂為金世無對此人靳術不肯傳¶
闔戸泥牆畏天戒今子何為與我言人生貧富寧非天¶
鉗鎚橐籥枉心力虀鹽布被隨因緣我來江西晩䎹道¶
一言契我心所好廓然正若大虛空平生伎倆都除掃¶
子言舊事淨慈師未斷有為非淨慈此術要將救饑耳¶
人人有命何憂饑¶
　　大秦寺¶
大秦遙可説高處見秦川草木埋深谷牛羊散晩田山¶
<pb:KR4h0158_WYG_022-8b>¶
平堪種麥僧魯不求禪北望長安市高城逺似烟¶
　　和北都偶成(二首/)¶
天寳亂已定河壖兵更多故城埋白骨遺俗喜長戈卧¶
獸常思肉奔鯨不受羅緃横竟安在唯見冡嵯峨¶
禁禦封金殿清河貰石門時平餘古木兵散有空屯形¶
勝山圍濶蕃宣海内尊川原不論頃雲夢可勝吞¶
　　將出洛城過廣愛寺(二首/)¶
寺古依喬木僧閒正莫年為生何寂寞愛客尚留連虛¶
<pb:KR4h0158_WYG_022-9a>¶
牖羅脩竹空厨響細泉坐聽談舊事遍識洛中賢¶
虛室無尋丈青山有百層迴峯看不足危石恐將崩聽¶
法來天女依巖老梵僧須彌傳納芥觀此信還曾¶
　　送董揚休比部知真州¶
奏課西南最分符江海衝往來觀惠術蟠錯試餘鋒文¶
字從堆案罇罍强解容金山只隔水時復聽晨鐘¶
　　寒食遊南湖(二首/)¶
遶郭春水滿被堤新柳黄官池無禁約野艇得飛揚浪¶
<pb:KR4h0158_WYG_022-9b>¶
泛歌聲逺花浮酒氣香晩風歸櫂急細雨溼紅粧¶
攜手臨池路時逢賣酒壚柳斜低繫纜草偃緑侵壺波¶
蕩春心起風吹酒力無冠裳强包裹半醉遣誰扶¶
　　覽輝亭¶
城裏最高處坡陀見一城山多來有緒江逺靜無聲歌¶
吹風前度樓臺雨後明風光同楚蜀聊此慰平生¶
　　庾樓¶
元規多逸興上客有殷生夜半酒將罷公來坐不驚舞¶
<pb:KR4h0158_WYG_022-10a>¶
翻江月逈談落麈毛輕塵世風流盡高樓空此名¶
　　題方子明道人東牕¶
閉門何所事毛髪日青青齒折登山屐塵生貰酒瓶調¶
心開貝葉救病讀僊經定起無人見寒燈一點星¶
　　留滯髙安四年有餘忽得信䎹當除官真揚間偶¶
　　　成小詩書于屋壁¶
數間茅屋久蹉跎四見秋風入薜蘿北櫂偶然追雁羽¶
南公誰復伴漁蓑三年賈傅驚吾老九歳劉郎愧爾多¶
<pb:KR4h0158_WYG_022-10b>¶
此去仍家江海上不妨一葉弄清波¶
　　送張恕朝奉南京簽判¶
楚蟹呉柑初著霜梁園官酒試羔羊老如計相非無齒¶
清似留侯未却糧杖履稍通賔客過殽蔬要遣子孫嘗¶
詔書委曲如公意幕府新除朱紱郎¶
　　石鼻城¶
千山欲盡垂為鼻百戰皆空但有城虎闖穴中秦地恐¶
龍飛渭上漢江傾雍人未有章邯怨魏將猶存仲達情¶
<pb:KR4h0158_WYG_022-11a>¶
睥睨陵遲春草滿白羊無數向風鳴¶
　　樓觀¶
老聃厭世入流沙飄蕩如雲不可遮弟子憐師將去國¶
關門望氣載還家高臺尚有傳經處畫壁空畱駕犢車¶
一授遺書無復老不知何苦服胡麻(此觀尹喜舊宅神/仙傳言尹喜於流)¶
(沙之西服/巨勝實)¶
　　木山引水¶
引水穿牆接竹梢谷藏峰底大容瓢將流旋滴廬山瀑¶
<pb:KR4h0158_WYG_022-11b>¶
已盡還來海上潮亂點落池驚睡覺半山含潤沃心焦¶
瓦盆一斛何勝滿溢去猶能浸菊苖¶
　　强君瓦亭¶
君為魏博三年客日有江湖萬里心蹔得野亭畱馬足¶
强修疎柳步堤隂無人㩦手共呉語得意搖頭時越吟¶
何日東郊過微雨竝騎鞍馬去同尋¶
　　傅欽之學士濟源草堂¶
聞有高居直百金西山南麓北山隂園通濟水池塘好¶
<pb:KR4h0158_WYG_022-12a>¶
花近洛川顔色深人去節旄分重鎮客來猿鶴感幽吟¶
潩溪雨過西湖漲歸興蕭然定不任(欽之時/抂許州)¶
　　次韻子瞻雨中督役夜宿水陸寺¶
雲氣連山雨㵼盆莫投僧舍欲關門暫時灑掃寛行役¶
終夕﨑嶇入夢魂煩熱暗消秋簟泠烝濡未解夜燈昏¶
二年遊宦多勞苦何日相從得細論¶
　　次韻有美堂歸夜¶
飲闌鐘虡欲移軒香霧猶殘金博山明月飛來松嶺外¶
<pb:KR4h0158_WYG_022-12b>¶
遊人散落馬蹄間城嚴畫鼔初𫝊角路暗山花自落鬟¶
清境暫時都不見夜深人盡始來還¶
　　環波亭¶
南山迤邐入南塘北渚岧嶤枕北牆過盡綠荷橋斷處¶
忽逢朱檻水中央鳬鷖聚散湖光淨魚鱉浮沈花影涼¶
清境不知三伏熱病身唯要一藤牀¶
　　送青州簽判俞退翁致仕還湖州¶
不作清時言事官海邦那復久盤桓早依蓮社塵縁少¶
<pb:KR4h0158_WYG_022-13a>¶
新就草堂歸計安富貴暫時朝露過江山故國水精寒¶
宦遊從此知多事收取楞伽靜處看¶
　　徐正權秀才城西溪亭¶
竹林分徑水通渠真與幽人作隱居溪上路窮惟畫舫¶
城中客至有罾魚東來只為林泉好野外從教簿領疎¶
不識徂徠石夫子兼因女壻覔遺書(徐生石介/女壻也)¶
　　玉盤孟(東蘇武莒公家園中千葉/白芍藥子瞻新為此名)¶
千葉團團一尺餘揚州絶品舊應無賞傳莒國遷鐘虡¶
<pb:KR4h0158_WYG_022-13b>¶
移憶胡僧置鉢盂叢底留連傾鑿落缾中捧擁照浮屠¶
强將綘蠟封紅蕚憔悴無言損玉膚¶
　　李公擇以慧泉答章子厚新茶¶
無錫銅瓶手自持新芽顧渚近相思故人贈答無千里¶
好事安排巧一時蟹眼煎成聲未老兔毛傾看色尤宜¶
槍旗攜到齊西境更試城南金線奇(金線泉在/齊州城南)¶
　　䎹王鞏還京㑹客劇飲戲贈¶
聞君歸去便招呼笑語不知清夜徂結束佳人試銀甲¶
<pb:KR4h0158_WYG_022-14a>¶
畱連狂客惱金吾燭花零落玉山倒詩筆敧斜翠袖扶¶
暫醉何年依錦瑟東齋還復卧氍毹¶
　　次韻張恕春暮¶
秪言城市無佳處亦有南湖㡬度遊好雨晴時三月盡¶
啼鸎到後百花休老猿好飲常連臂野馬依人自絡頭¶
不肻低徊池上醉試看生滅水中漚¶
　　送張耒赴壽安尉¶
魏紅深淺配姚黄洛水家家自作塘遊客賈生多感慨¶
<pb:KR4h0158_WYG_022-14b>¶
閒官白傅足篇章山分少室烟雲老宫廢連昌草木長¶
路出嵩髙應少駐孱顔新過一畨霜¶
　　九曲池¶
嵇老清彈怨廣陵隋家水調繼哀音可憐九曲遺聲盡¶
惟有一池春水深鳯闕蕭條荒草外龍舟想像緑楊隂¶
都人似有興亡恨每到殘春一度尋¶
　　簡寂觀¶
山行但覺鳥聲殊漸近神仙簡寂居門外長溪淨客足¶
<pb:KR4h0158_WYG_022-15a>¶
山腰苦筍助盤蔬喬松定有藏丹處大石仍存拜斗餘¶
弟子蒼髯年八十養生世世受遺書¶
　　萬杉寺¶
萬木青杉一手栽滿堂白佛九天來(仁宗初年有僧手/種萬杉特為建此)¶
(寺仍以禁/中佛賜之)涓涓石澑供厨足矗矗山屏遶寺開半榻松¶
隂秋簟冷一杯香飯午鐘催安眠飽食平生事不待山¶
僧喚始來¶
　　白鶴觀¶
<pb:KR4h0158_WYG_022-15b>¶
五老相㩦欲上天𤣥猿白鶴盡疑仙浮雲有意藏山頂¶
流水無聲入稻田古木微風時起籟諸峰落日盡生烟¶
歸鞍草草還城市慙愧幽人正醉眠¶
　　次韻毛君病中菊未開¶
病肺秋深霧雨傷舊繒故絮喜清涼菊花金粟未曾吐¶
桂酒鵝兒空自黄草木未知年有閏風霜漸近月方陽¶
得詩聞示維摩疾欲到毘耶言已忘¶
　　答温守李鈞見寄¶
<pb:KR4h0158_WYG_022-16a>¶
梁苑相從簿領中清風相逐畫船東婆娑江海凌雲鶴¶
飲啄籠樊失渚鴻别後丹砂迷舊訣愁來白髪變衰翁¶
此間詩老仍勍敵正憶高吟酒盞空¶
　　放牓後毛守見招¶
飽食安眠愧不材疎簾翠帟幸相陪深居正厭銀袍亂¶
失喜初聞鐡鎖開佳句徑䝉探古錦小槽仍報滴新醅¶
諸人欲見風流伯不用招呼亦自來¶
　　雨後遊大愚¶
<pb:KR4h0158_WYG_022-16b>¶
風光四月尚春餘淫雨初乾積潦除古寺蕭條仍負郭¶
閒官疎散亦肩輿摘茶戸外蒸黄葉掘筍林中間緑蔬¶
一飽人生真易足試營茅屋傍僧居¶
　　曾子固舍人挽詞¶
少年漂泊馬光禄末路鶱騰朱㑹稽儒術逺追齊稷下¶
文詞近比漢京西平生碑版無容繼此日銘詩誰為題¶
試數廬陵門下士十年零落曉星低¶
　　和張安道讀杜集¶
<pb:KR4h0158_WYG_022-17a>¶
我公才不世晩歳道尤高與物都無著看書未覺勞微¶
言精老易奇韻喜莊騷杜叟詩篇在唐人氣力豪近時¶
無沈宋前輩蔑劉曹天驥精神穩層臺結構牢龍騰非¶
有迹鯨轉自生濤白也空無敵微之豈少褒論文開錦¶
繡賦命委蓬蒿初試中書日旋成鄜畤逃妻孥隔豺虎¶
關輔暗旌旄入蜀營三徑浮江寄一艘投人慙下舍愛¶
酒類東皋漂泊終浮梗迂疎獨釣鼇誤身空有賦揜脛¶
惜無袍卷軸今何益零丁昔未遭相如元並世惠子謾¶
<pb:KR4h0158_WYG_022-17b>¶
臨濠得失將誰怨憑公付濁醪¶
　　遺老齋¶
久無叩門聲啄啄問何故田中有人至昨夜盈尺雨¶
大言里中舊獨有陳太丘文若命世人惜哉憂人憂¶
　　洛陽試院樓上新晴(二首/)¶
嵩少猶藏薄霧中前山迤邐夕陽紅高樓一閉三千日¶
遙憶巖頭種藥翁¶
伊闕遙臨鳯闕前龍門女几氣蒼然唐朝御路依稀在¶
<pb:KR4h0158_WYG_022-18a>¶
猶想東巡塵暗天¶
　　逍遙堂㑹宿二首(并引/)¶
　轍幼從子瞻讀書未嘗一日相舎既壯將遊宦四方讀¶
　韋蘇州詩至安知風雨夜復此對牀眠惻然感之乃¶
　相約早退為閒居之樂故子瞻始為鳯翔幕府畱詩¶
　為别曰夜雨何時聽蕭瑟其後子瞻通守餘杭復移¶
　守膠西而轍滯留于淮陽濟南不見者七年熙寧十¶
　年二月始復㑹于澶濮之間相從來徐留百餘日時¶
<pb:KR4h0158_WYG_022-18b>¶
　宿于逍遙堂追感前約為二小詩記之¶
逍遙堂後千尋木長送中宵風雨聲誤喜對牀尋舊約¶
不知漂泊在彭城¶
秋來東閣涼如水客去山公醉似泥困卧北牕呼不起¶
風吹松竹雨淒淒¶
　　戲贈李朝散¶
江霧霏霏作雪天樽前醉倒不知寒後園桃李春猶晩¶
試覔酥花仔細看¶
<pb:KR4h0158_WYG_022-19a>¶
　　代答¶
銀瓶瀉酒正霜天玉麈生風夜更寒下客不辭投轄飲¶
好花猶恐隔簾看¶
　　以蜜酒送柳真公¶
牀頭釀酒一年餘氣味全非卓氏壚送與幽人試嘗看¶
不應知是百花鬚¶
　　乾荔支¶
含露迎風惜不嘗故將赤日損容光紅消白瘦香猶在¶
<pb:KR4h0158_WYG_022-19b>¶
想見當年十八娘¶
　米　芾¶
　　(字元章呉人以母侍宣仁后籓邸舊恩補臨光尉/歴知雍丘縣漣水無為軍召為書畫學博士賜對)¶
　　(便殿上其子友仁所作楚山清曉圖擢禮部員外/郎卒年四十九芾妙于翰墨尤工臨移至亂真不)¶
　　(可辨其性癖異多有足傳笑者以此從仕數困嘗/奉詔摹晉人小楷得入宣和殿觀禁内之所藏人)¶
　　(以為寵子友仁兵部/侍郎敷文閣直學士)¶
　　秋登峴山之作¶
皎皎中天月團團徑千里震澤乃一水所占已過二娑¶
<pb:KR4h0158_WYG_022-20a>¶
羅即峴山謬云形大地地惟東呉偏山水古佳麗中有¶
皎皎人璚衣玉為珥位推列仙長學與千年對幽操久¶
獨處迢迢願招類金颸帶秋威歘逐雲檣至朝隔輿馭¶
飈暮過光浮袂雲育有風驅蟾餐有刀利亭亭太隂宫¶
無乃瞻星氣興深夷險一理洞軒裳偽紛紛夸俗勞坦¶
坦忘懷易浩浩將我行蠢蠢須公起¶
　　題多景樓¶
欲雨氣不透庭梧有棲烟回首望北固雲藏淨名天呼¶
<pb:KR4h0158_WYG_022-20b>¶
童速具輿憑髙覽山川隱見豈不好開霽景固全須臾¶
江風流湛湛清露圓歸途知有伴華月上丹淵¶
　　寄紹彭¶
蕭李騃子弟不收慰問帖妙迹固通神水火土更刼所¶
存慰問者班班在箱笈使惡乃神䕶不然無寸札自此¶
輒畫相後人眼徒攝¶
　　送王渙之彦舟¶
集英春殿鳴捎歇神武天臨光下徹鴻臚初唱第一聲白¶
<pb:KR4h0158_WYG_022-21a>¶
面王郎年十八神武樂育天下造不使敲枰使傳道衣¶
錦東南第一州棘璧湖山兩清照襄陽野老漁竿客不¶
愛紛華愛泉石相逢不約無逆輿握古圖書同岸幘淫¶
朋嬖黨初相慕濯髪洗心求易慮翩翩遼鶴雲中侣土¶
苴尫䲭那一顧邇來器業何深至湛湛具區無底沚可¶
憐一㸃終不易枉駕殷勤尋漫士漫士平生四方走多¶
與羣才並肩肘少有俳辭能罵鬼老學䲭夷但存口一¶
官聊具三徑資取捨殊途莫迴首¶
<pb:KR4h0158_WYG_022-21b>¶
　　題蘇之孟家薛稷二鶴¶
遼海未須顧螻蟻仰霄孤唳留清耳從容雅步在庭除¶
浩蕩閒心存萬里乘軒未失入佳談寫真不妄傳詩史¶
好事心靈自不凡臭穢功名皆一戲武功中令應天人¶
束髪寮陽侍帝宸連城照乘詎惜寳皇圖禮誥誰珍真¶
百齡生我欲公起九原蕭蕭松嶷嶷得公遺物非不多¶
賞物懷賢心未巳¶
　　雜詠¶
<pb:KR4h0158_WYG_022-22a>¶
揚清歌發皓齒北方佳人東鄰子且吟白紵停淥水長¶
袖拂面為君起寒雲夜卷霜海空朔風吹天飄塞鴻玉¶
顔滿堂樂未終館娃日落歌吹濃絃歌興罷拂衣還棄¶
米何嘗有俸錢恩自大鈞能逐物只應訪藥是優賢¶
　　余嘗硾越竹光滑如金版在油拳上短截作(闕/)軸¶
　　　入笈畨覆一日數十張學書作詩寄劉薛¶
越筠萬杵如金版安用杭油與池繭髙壓巴郡烏絲欄¶
平欺澤國清華練老無他物適心目天使殘年同筆硯¶
<pb:KR4h0158_WYG_022-22b>¶
圖書滿室翰墨香劉薛何時眼中見¶
　　貞孃墓歌¶
何不學仙冡纍纍白楊西郭隂風悲虎丘一叩貞孃墓¶
薜茘援牆委蘭露干歳䝉茸㡬樹花夜飄鬼火曉啼鴉¶
向憐挾瑟彈清月猶憶吹簫乘彩霞呉閶少年往來道¶
黛蛾釵燕誰能好酒滴春雲夢不消泉聲幽咽鐘聲老¶
陌上行遊緩緩歸昨日紅顔今日非東望闔閭穿葬處¶
玉鳬欲化湛盧飛¶
<pb:KR4h0158_WYG_022-23a>¶
　　寄薛郎中紹彭(二首/)¶
老來書興獨未忘頗得薛老同徜徉天下有識誰鑒定¶
龍宫無術療膏肓淮風吹㦸稀訟牒典客閉閣閒壺漿¶
吟樹對山風景聚墨池濯硯龜魚藏珠臺寳氣每貫日¶
月觀桂實時飄香銀淮燭天限織女烟海括地生靈光¶
儁兒乃是翰墨侣挾竹不使輿衛將象管鈿軸映瑞錦¶
玉麟棐几鋪雲肪依依煙苹動勃鬱矯矯龍蛇起混茫¶
持此以為風月伴四時之樂渠未央部刺不糾翰墨病¶
<pb:KR4h0158_WYG_022-23b>¶
聖恩養在林泉鄉風沙漲天烏㡌客胡不東來從此荒¶
歐怪褚妍不自持猶能半蹈古人規公權醜怪惡札祖¶
從兹古法蕩無遺張顛與柳頗同罪鼔吹俗子起亂離¶
懷素獦獠小解事僅趨平淡如盲醫可憐智永硯空臼¶
去本一步呈千媸已矣此生為此困有口能談手不隨¶
誰云存心乃筆到天工自是秘精微二王之前有高古¶
有志欲購亡高貲殷勤分貽薛紹彭散金購取重跋題¶
　　揚州¶
<pb:KR4h0158_WYG_022-24a>¶
東風何索寞帶雪入揚州尚想遺釵雀重觀上玉鉤真¶
同一夢覺空憶十年遊邂逅逢孫楚酣歌慰滯畱¶
　　將之苕溪戲作呈諸友¶
松竹畱因夏溪山去為秋久賡白雪詠更度采菱謳縷¶
玉鱸堆案團金橘滿洲水宫無限景載與謝公遊¶
　　復借書劉李周三姓(二首/)¶
好懶難辭友知窮豈念通貧非理生拙病覺養心功小¶
圃能畱客青㝠不厭鴻秋帆尋賀老載酒過江東¶
<pb:KR4h0158_WYG_022-24b>¶
旅食縁交駐浮家為興來句畱荆水話禁向卞峯開過¶
剡如尋戴遊梁定賦枚漁歌堪畫處又有魯公陪¶
　　潤州甘露寺¶
邑故重重構春歸戸户嵐槎浮龍委骨畫失獸遺眈神¶
䕶衞公塔天留米老庵栢梁終厭勝㑹副越人譚¶
　　甘露寺晩眺¶
六代蕭蕭木葉稀樓高北固落殘暉兩州城郭青烟起¶
千里江山白鷺飛海近雲濤驚夜夢天低月露溼秋衣¶
<pb:KR4h0158_WYG_022-25a>¶
使君肯負時平樂長倒金鍾盡醉歸¶
　　觀音巖¶
秦驅禹鑿已寥寥却為高人得姓焦鮑餌有時邀楚釣¶
海雲常覺䕶山樵巖多隂霧龍藏角蛙絓蒼林玉露臕¶
濁氣不侵靈貺下方壇曾駐紫清飈¶
　　山光寺¶
竹圍山徑晚風清又入山光寺裏行一一過僧談舊事¶
遲遲繞屋認題名仙來石畔懷灰刧鶴語池邊勸後生¶
<pb:KR4h0158_WYG_022-25b>¶
三十年間成底事空叨薄禄是浮榮¶
　　望江樓¶
雲間鐵甕近青天縹緲飛樓百尺連三峽江聲流筆底¶
六朝帆影落尊前㡬畨畫角催紅日無事滄洲起白烟¶
忽憶賞心何處是春風秋月兩茫然¶
　　詠潮¶
怒氣號聲送海門州人傳是子胥魂天排雲陣千家吼¶
地擁銀山萬馬奔勢與月輪齊朔望信如壺漏報晨昏¶
<pb:KR4h0158_WYG_022-26a>¶
呉亡越霸成何事一唱漁歌過逺村¶
　　濮王宗漢作蘆雁有佳思贈以詩(二首/)¶
偃蹇汀眠鴈蕭梢風觸蘆京塵方滿眼速為喚花奴¶
埜趣分苕水風光剪霅湖塵中不作惡為有鄴公圖¶
　　垂虹亭¶
斷雲一葉洞庭帆玉破鱸魚金破柑好作新詩寄桑苧¶
垂虹秋色滿東南¶
　　中秋登望海樓¶
<pb:KR4h0158_WYG_022-26b>¶
目窮淮海滿如銀萬道虹光育蚌珍天上若無修月戸¶
桂枝撑損向西輪¶
　郭祥正¶
　　(字功甫當塗人少有詩名梅堯臣極賞之以為太/白後身舉進士第知武岡縣奏乞神宗専用王安)¶
　　(石安石恥為小臣所薦反詆之遂以殿中丞/致仕復出知端州棄去隱于邑之肯山卒)¶
　　蓮根有長絲¶
蓮根有長絲不供貧女織柳梢有飛綿不暖寒者衣朝¶
歌悠悠暮歌短下地沈沈上天逺東生白日還西流志¶
<pb:KR4h0158_WYG_022-27a>¶
士長懷萬古愁¶
　　金山行¶
金山杳在滄溟中雪崖冰柱浮仙宫乾坤扶持自今古¶
日月髣髴躔西東我泛靈槎出塵世搜索異境窺神工¶
一朝登臨重太息四時想像何其雄卷簾夜閣掛北斗¶
大鯨駕浪吹長空舟摧崖斷豈足數往往霹靂鎚蛟龍¶
寒蟾八月蕩瑤海秋光上下磨青銅鳥飛不盡暮天碧¶
漁歌忽斷蘆花風蓬萊久聞未成往壯觀絶致遙應同¶
<pb:KR4h0158_WYG_022-27b>¶
潮生潮落夜還曉物與數㑹誰能窮百年形影浪自苦¶
便欲此地安微躬白雲南來入我望又起歸興隨征鴻¶
　　墨染絲¶
繰絲自喜如霜白輸入官家吏嫌黒手持退印競傳呼¶
倐見長絲染深墨墨絲歸織家人衣别買輸官吏嗔遲¶
寄言敵國與三軍汝得豐衣民苦辛¶
　　禾山¶
英英玉草禾乃是鳯凰食鳯凰殊未來禾生亦何益¶
<pb:KR4h0158_WYG_022-28a>¶
　　西村¶
逺近皆僧刹西村八九家得魚無賣處沽酒入蘆花¶
　　訪隱者¶
一徑沿厓踏蒼壁半塢寒雲抱泉石山翁酒熟不出門¶
殘花滿地無人跡¶
　　端峽¶
雙峽天開控江水水自牂牁來萬里端州還在雙峽間¶
石室崧臺壓孤壘¶
<pb:KR4h0158_WYG_022-28b>¶
　　清逸樓¶
南昌城中潘令宅清逸樓高二千尺斜飛四角河漢躔¶
密排萬瓦鴛鴦碧¶
　　環波亭¶
東湖入望晩波平蒲葉圓荷各自青不用更尋徐孺宅¶
編茅搘竹有碑亭¶
　¶
　宋元詩㑹卷二十二¶
