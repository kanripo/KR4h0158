# -*- mode: mandoku-view; -*-
#+TITLE: 宋元詩會
#+DATE: 2015-08-25 00:43:19.603532
#+PROPERTY: ID KR4h0158
#+PROPERTY: BASEEDITION WYG    
#+PROPERTY: JUAN 卷八
<pb:KR4h0158_WYG_008-1a>¶
欽定四庫全書¶
　宋元詩㑹卷八¶
　　　　　　　　　　　　兵部主事陳焯編¶
　范仲淹¶
　　(字希文其先邠州人後徙家蘇州呉縣仲淹二嵗/而孤母再適長山朱氏從其姓遂名朱說既長知)¶
　　(其家世乃感泣辭母去之應天府依學於戚同文/晝夜不息雖饑寒弗知苦也舉進士第為廣徳軍)¶
　　(司理參軍迎母歸養改集慶軍節度推官始復姓/更其名監泰州鹽税用晏殊薦為祕閣校理每發)¶
　　(憤論天下事無所鯁避一時士大夫矯厲尚風節/自仲淹倡之仁宗知其忠進右司諫㑹郭后廢伏)¶
<pb:KR4h0158_WYG_008-1b>¶
　　(閣爭之不得出知睦州徙蘇州拜尚書禮部員外/郎累遷吏部權知開封府忤宰相吕夷簡罷知饒)¶
　　(州元昊反召為天章閣待制知永興軍改陕西都/轉運司副夏竦經畧兼知延州規畫戰守帝悉從)¶
　　(其議無何以通書元昊降知耀州遷環慶路經畧/緣邉招討使賞罰嚴明諸羌受命因築細腰葫蘆)¶
　　(等砦葛懐敏定川之敗闗中震恐仲淹率衆六千/援之賊遁去帝為嘉歎進樞宻直學士右諫議大)¶
　　(失尋與韓琦開府涇州同領經畧號令明白愛養/士卒賊不敢犯境元昊請和召拜樞宻副使改㕘)¶
　　(知政事帝方銳意太平開天章閣召二府條對仲/淹上十事皆採用之多於僥倖者不便自是謗毁)¶
　　(稍行而朋黨之論起矣因邊警出為宣撫使及去/攻者益急遂自請罷政事以户部侍郎知青州卒)¶
　　(年六十四贈兵/部尚書諡文正)¶
<pb:KR4h0158_WYG_008-2a>¶
　　謝黃惣太博見示文集¶
松桂有嘉色不與衆芳期金石有正聲詎將羣響隨君¶
子著雅言以道不以時仰止江夏公大醇無小疵孜孜¶
經緯心落落教化辭上有帝皇道下有人臣規邈與聖¶
賢㑹豈以富貴移誰言荆棘滋獨此生蘭芝誰言鼃黽¶
繁獨此蟠龍龜豈徒一時異將為千古竒願言周召風¶
達我堯舜知致之諷諫路陞之誥命司二雅正得失五¶
典陳雍熙頌聲格九廟王澤及四陲自然天下文不復¶
<pb:KR4h0158_WYG_008-2b>¶
迷宗師¶
　　農¶
聖人作耒耜蒼蒼民乃粒國俗儉且淳人足而家給九¶
載襄陵禍比户猶安輯何人變清風驕奢日相襲制度¶
非唐虞賦歛由呼吸傷哉田桑人常悲大絃急一夫耕¶
幾壠遊惰如雲集一蠶吐幾絲羅綺如山入太平不自¶
存㓙荒亦何及神農與后稷有霛應為泣¶
　　寄題孫氏碧鮮亭¶
<pb:KR4h0158_WYG_008-3a>¶
天地何風流復生王子猷黃金買碧鮮綠玉排清秋非¶
木亦非草東君嵗寒寶耿耿金石生雪霜不能老清風¶
乃故人徘徊過此君泠泠鈞天音千載猶得聞應是聖¶
賢魄鍾為此標格髙節見真清霛心隱虛白粉筠多體¶
貌錦籜見兒童上交松桂枝下結蘭蕙叢秀氣靄晴嵐¶
翠光凝綠水明月白露中静如隱君子不願湘靈泣不¶
求伶倫吹鳳凰得未晚蛟龍起何時蕭蕭雲水間良與¶
主人宜綠塵滿浮世何當拂長袂坐嘯此亭中行歌此¶
<pb:KR4h0158_WYG_008-3b>¶
亭際逍遙復逍遙不知千萬嵗¶
　　明月謠¶
明月在天西初如玉鈎㣲一夕増一分堂堂有餘輝不¶
掩五星耀不礙浮雲飛徘徊河漢間秀色若可餐清風¶
起叢桂白露生堦蘭髙樓望君時為君拂金徽奏以堯¶
舜音此音天下稀明月或之聞顧我亦依依月有萬古¶
光人須萬古心此心良可歌憑月為知音¶
　　清風謠¶
<pb:KR4h0158_WYG_008-4a>¶
清風何處來先此高高臺蘭叢國香起桂枝天籟迴飄¶
飄度清漢浮雲安在哉萬古鬱結心一旦為君開有客¶
慰所思臨風久徘徊神若游華胥身疑立天台極渇飲¶
沆瀣大暑執瓊瓌曠如攜松丘騰上烟霞遊熙如即莊¶
老語入逍遙道朱絃鼓其熏可以解吾民滄浪比其清¶
可以濯吾纓願此陽春時勿使飄暴生千靈無結愠萬¶
卉不摧榮庶幾宋玉賦聊廣楚王情¶
　　公路澗(曹公與袁紹/嘗爭據此地)¶
<pb:KR4h0158_WYG_008-4b>¶
嵩高登靈源北望洛陽注清流引河漢白氣橫雲霧英¶
雄惜此地百萬曽相距近代無戰爭常人自來去¶
　　拜馬澗¶
傳聞王子晉澗邊遺一驥當時青雲路雞犬亦可致未¶
必真龍媒悠悠在平地¶
　　天門泉¶
天門有靈泉塵埃未甞至日月自髙照雲霞亦輝庇惟¶
抱夷齊心飲之可無愧¶
<pb:KR4h0158_WYG_008-5a>¶
　　峻極上寺¶
徘徊峻極寺清意滿烟霞好風從天來吹落桂樹花高¶
高人物外猶屬梵王家¶
　　中峰¶
嵩高最高處逸客偶登臨迴首日月影正得天地心念¶
此非常遊千載一披襟¶
　　湖山¶
湖山滿清氣賞心甲呉越晴嵐起片雲晚水連初月漁¶
<pb:KR4h0158_WYG_008-5b>¶
父得意歸歌詩等閒發¶
　　筠亭¶
為愛碧鮮亭入夏姁姁至臺榭競生烟獨有清凉意髙¶
岡鳳不來幽人此沈醉¶
　　風笛¶
風引湖邊笛焉知非隱淪一聲裂雲去明月生精神無¶
為落梅調留寄隴頭人¶
　　渚蓮¶
<pb:KR4h0158_WYG_008-6a>¶
武陵誰家子波面雙雙渡空積心中絲未成機上素似¶
共織女期秋霄苦霜露¶
　　天平山白雲泉¶
靈泉在天半狂波不能侵神蛟穴其中渇虎不敢臨隱¶
照涵秋碧泓然一勺深游潤騰雲飛散作三日霖天造¶
豈無意神化安可尋挹之如醍醐盡得清凉心聞之異¶
絲竹不含哀樂音月好羣籟息涓涓度前林子晉罷雲¶
笙伯牙收玉琴徘徊不擬去復發滄浪吟乃云堯湯嵗¶
<pb:KR4h0158_WYG_008-6b>¶
盈盈長若今萬里江海源千秋桂松隂兹焉如有價北¶
斗量黃金¶
　　和楊畋孤琴詠¶
愛此千年器如見古人面欲彈換朱絲明月當秋漢我¶
願宫商絃相應聲無間自然召南風莫起孤琹歎¶
　　絳州園池¶
綘臺使君府亭閣參園圃一泉西北來羣峰髙下覩池¶
魚或躍金水簾長布雨怪栢鎖蛟虬醜石鬭貙虎羣花¶
<pb:KR4h0158_WYG_008-7a>¶
相倚笑垂楊自由舞靜境合通仙清音不知暑毎與風¶
月期可無詩酒助登臨問民俗依舊陶唐古¶
　　鄱陽酬泉州曹使君見寄¶
吾生豈不幸所稟多剛腸身甘一枝巢心苦千仞翔志¶
意茍天命富貴非我望立譚萬乘前肝竭喉無漿意君¶
成大舜千古聞馨香片玉棄且在雙足何辭傷王章死¶
於漢韓愈逐諸唐獄中與嶺外妻子不得將義士撫卷¶
起眦血一霑裳於時宴安人滅然已不揚匹夫虎敢鬭¶
<pb:KR4h0158_WYG_008-7b>¶
女子熊能當况彼二長者烏肯巧如簧我愛古人節皎¶
皎明如霜今日貶江徼多慙韓與王罪大禍不稱所損¶
傷纎芒盡室來官下君恩大難忘酒聖無隱量詩豪有¶
餘章秋來魏公亭金菊何煌煌登髙發祕思聊以攄吾¶
狂卓有梅聖俞作邑郡之旁矯首賦虛烏擬彼歌滄浪¶
因成答為戲移以贈君郎泉南曹使君詩源萬里長復¶
我百餘言純純自宫商念此孤唳鶴聲應來逺方相期¶
養心氣彌天浩無疆鋪之被萬物照之諧三光此道果¶
<pb:KR4h0158_WYG_008-8a>¶
迂濶陶潛吾醉鄉¶
　　聴真上人琴歌¶
銀潢耿耿霜稜稜西軒月色寒如氷上人一叩朱絲繩¶
萬籟不起秋光凝伏羲歸天忽千古我聞遺音淚如雨¶
嗟嗟不及鄭衛兒北里南鄰競歌舞競歌舞何時休師¶
襄堂上心悠悠撃浮金戞鳴玉老龍秋啼滄海底幼猿¶
暮嘯寒山曲隴頭瑟瑟咽流泉洞庭蕭蕭落寒木此聲¶
感物何太靈十二銜珠下仙鵠為余再奏南風詩神人¶
<pb:KR4h0158_WYG_008-8b>¶
和暢舜無為為余試彈廣陵散鬼物悲哀晉方亂乃知¶
聖人情慮深將調四海先調琹興亡哀樂不我遁坐中¶
可見天下心¶
　　和葛閎寺丞接花歌¶
江城有卒老且貧憔悴抱闗良苦辛衆中忽聞語聲好¶
知是北來京洛人我試問云何至是欲語汍瀾墮雙淚¶
斯須收淚始能言生自東都富貴地家有城南錦繡園¶
少年只以花為事黃金用盡無他能却作瓊林苑中吏¶
<pb:KR4h0158_WYG_008-9a>¶
年年中使先春來曉宣口勅修花臺竒芬異卉百餘品¶
求新換舊爭栽培猶恐君王厭顔色羣芳只似尋常開¶
幸有神仙接花術更向都城求絶匹梁王苑裏索妍姿¶
石氏園中&KR0679;淑質金刀玉尺裁量妙香膏膩壤彌縫宻¶
迴得東皇造化工五色敷華異平日一朝寵愛歸牡丹¶
千花相笑妖嬈難竊藥嫦娥新換骨嬋娟不似人間看¶
太平天子春遊好金明栁色籠黃道道南樓殿五雲髙¶
鈞天捧上蓬萊島四邊桃李不勝春何况花王對玉宸¶
<pb:KR4h0158_WYG_008-9b>¶
國色精明動韶景天香旖旎飄芳塵特奏霓裳羽衣曲¶
千官獻壽羅星辰兌悅臨軒逾數刻花吏此時方得色¶
白銀紅錦滿牙牀拜賜仗前生羽翼惟觀風景朝仍暮¶
一心嵗嵗供春賦中途得罪情多端刻木在前何敢訴¶
竄來江外知幾年骨月無音雁空度北人情况異南人¶
瀟灑溪山苦無趣子規啼處血為花黃梅熟時雨如霧¶
多愁多恨信傷人今年不及去年身目昏耳重精神減¶
復有鄉心難具陳我聞此語聊悒悒近曽侍從班中立¶
<pb:KR4h0158_WYG_008-10a>¶
朝違日下暮天涯不學爾曹向隅泣人生榮辱如浮雲¶
悠悠天地胡能執賈誼文才動漢家當時不免來長沙¶
幽求功業開元盛亦作流人過梅嶺我無一事逮古人¶
謫官却得神仙境自可優優樂名教曽不恓恓弔形影¶
接花之技爾則竒江鄉卑濕何能施吾皇又詔還淳朴¶
組織文章皆棄遺上林將議賜民畋似昔繁華徒爾為¶
西都尚有名園處我欲抽身希白傅一日天恩放爾歸¶
相逐栽花洛陽去¶
<pb:KR4h0158_WYG_008-10b>¶
　　中元夜百花洲作¶
南陽太守清狂發未到中秋先賞月百花洲裏夜忘歸¶
綠梧無聲露光滑天學碧海吐明珠寒輝射空星斗疎¶
西樓下看人間世瑩然都在青玉壺從來酷暑不可避¶
今夕凉生豈天意一笛吹銷萬里雲主人髙歌客大醉¶
客醉起舞逐我歌弗舞弗歌如老何¶
　　野色¶
非烟亦非霧羃羃映樓臺白鳥忽㸃破夕陽還照開肯¶
<pb:KR4h0158_WYG_008-11a>¶
隨芳草歇疑逐逺帆來誰謂山公意登高醉始迴¶
　　送何白節推宰晉原¶
盛府兼名邑榮歸指故林多年望鄉淚萬里倚門心江¶
館春寒薄山程晚翠深板輿迎侍日桃李正芳隂¶
　　送韓瀆殿院出守岳陽¶
仕宦自飄然君恩豈欲偏纔歸劍門道忽上洞庭船墜¶
絮傷春目舂濤廢夜眠岳陽樓上月清賞浩無邊¶
　　遊烏龍山寺¶
<pb:KR4h0158_WYG_008-11b>¶
髙嵐指天近逺溜出山遲萬事不到處白雲無盡時異¶
花啼鳥樂靈草隱人知信是栖真地林僧半雪睂¶
　　江干閒望¶
江干日清曠寓目一搘笻落葉信流水歸雲識舊峰蘭¶
蓀誰共采鳬雁自相從莫愛蘋風起波來千萬重¶
　　洞庭山¶
呉山無此秀乘暇一遊之萬頃湖光裏千家橘熟時平¶
看月上早逺覺鳥歸遲近古誰真賞白雲應得知¶
<pb:KR4h0158_WYG_008-12a>¶
　　虎丘山¶
昔見虎耽耽今為佛子巖雲寒不出寺劍靜未離潭幽¶
步蘿垂徑髙禪雪閉庵呉都十萬戸煙瓦亘西南¶
　　應制賞花釣魚¶
萬彚嘉亨日皇心豫宴辰華林新濯雨靈沼正涵春帝¶
幄紛仙蘤天鈎擲錦鱗洋洋頒睿唱賡頌浹簪紳¶
　　芝山寺¶
樓殿冠崔嵬靈芝安在哉雲飛過江去花落入城來得¶
<pb:KR4h0158_WYG_008-12b>¶
食鵶朝聚聞經虎夜回偶臨西閣望五老夕陽開¶
　　赴桐廬郡至淮上遇風¶
聖宋非彊楚清淮異汨羅平生仗忠信盡室任風波舟¶
檝顛危甚蛟黿出没多斜陽幸無事沽酒聽漁歌¶
　　瀑布¶
迥與衆流異發源髙更孤下山猶直在到海得清無勢¶
鬭蛟龍惡聲吹雨雹麤晚來雲一色詩句自成圖¶
　　堯廟¶
<pb:KR4h0158_WYG_008-13a>¶
千古如天日巍巍與善功禹終平洚水舜亦致熏風江¶
海生靈外乾坤揖讓中鄉人不知此簫鼓謝年豐¶
　　八月十四夜月¶
光華豈不盛賞宴尚遲遲天意將圓夜人心待滿時已¶
知千里共猶訝一分虧來夕如澄霽清風不負期¶
　　試筆¶
偶緣疎拙得天真豈問前途屈與伸車馬縱能欺倦客¶
江山猶可助騷人懶如叔夜書盈几狂似淵明酒滿巾¶
<pb:KR4h0158_WYG_008-13b>¶
况有南牕姬易在此心那更起纎塵¶
　　送石曼卿¶
河光嶽色過秦闗英氣飄飄酒滿顔賈誼書成動西漢¶
謝安人笑起東山亨途去覺雲天近舊隱回思水石閒¶
此道聖朝如不墜疏封宜在立譚間¶
　　依韻酬太傅張相公見贈¶
出處曽無致主功南陽為守地猶雄醉醒往日慙漁父¶
得失今朝賀塞翁七里河邊歸帶月百花洲上嘯生風¶
<pb:KR4h0158_WYG_008-14a>¶
卧龍鄉曲多賢達願預逍遙九老中¶
　　知府孫學士見示和終南監宫大保道懐因以綴¶
　　　篇¶
玉皇近侍請修真賜得南山十里雲樽有聖賢聊自慰¶
鼎多龍虎復誰分謝家山色朝晡見陶隱松風寤寐聞¶
萬物已齊無一事獨醒㣲笑醉醺醺¶
　　酬滕子京同年¶
謝家風雅若為酬散吏方耽海上遊疎懶幾忘傳筆夢¶
<pb:KR4h0158_WYG_008-14b>¶
寂寥仍有負薪憂欲歌蘭雪歸真隱敢向簪軒競急流¶
如共茂先占氣象莫言神物在南州¶
　　遊廬山¶
五老閒遊倚舳艫碧梯嵐徑是程途雲開瀑影千峰挂¶
雨過松篁十里鋪客愛往來何所得僧言榮辱此間無¶
從今更識逍遙㫖一聴升沈造化爐¶
　　馬跡仙壇¶
靈壇拱上百神清碧塢紅霞相映明曲逕已無青草合¶
<pb:KR4h0158_WYG_008-15a>¶
亂峰時有白雲生亭亭翠纛髙山矗隱隱狂雷落石轟¶
待得九霄鸞鶴馭玉書應改地仙名¶
　　歸鴈¶
稻梁留不得一一起江天帶雪南離楚和春北入燕依¶
依前伴侣歴歴舊山川木葉程猶逺梅花信可傳子規¶
啼到曉鸚鵡鎖經年應羨㝠㝠者東風羽翼偏¶
　　依韻和延安龎龍圖柳湖¶
種栁穿湖後延安盛可遊逺懐忘澤國真賞即瀛洲江¶
<pb:KR4h0158_WYG_008-15b>¶
景來秦塞風情屬庾樓劉琨増坐嘯王粲乍銷憂秀發¶
千絲墮光搖匹練柔雙雙翔乳燕兩兩睡馴鷗折翠贈¶
歸客濯清招隱流宴回銀燭夜吟度玉闗秋勝處千場¶
醉勞生萬事浮王公多雅致思發共仙舟¶
　　和延安龎龍圖寄岳陽滕同年¶
優遊滕太守郡枕洞庭邊幾處雲藏寺千家月在船疎¶
鴻秋浦外長笛晩樓前旋撥醅頭酒新炮縮項鯿宦情¶
須淡泊詩意定連綿迥是偷安地仍當飽食年只應天¶
<pb:KR4h0158_WYG_008-16a>¶
下樂無出日高眠豈信憂邊處(缺/)兵隔一川¶
　　淮上遇風¶
一櫂危如葉傍觀亦損神他時在平地無忽險中人¶
　　題翠峰院(范蠡舊宅/)¶
翠峰髙與白雲閒吾祖曽居水石間千載家風應未墜¶
子孫還解愛青山¶
　　過嚴灘¶
漢包六合網英豪一箇㝠鴻惜羽毛世祖功臣三十六¶
<pb:KR4h0158_WYG_008-16b>¶
雲臺爭似釣臺高¶
　　慶朔堂¶
慶朔堂前花自栽更移官去未曽開年年憶著成離恨¶
衹託春風勾管來　(按誌公曽植九松於堂前間以雜/卉未幾即移潤州故作此詩所謂)¶
　　(芝産三莖松栽百尺者是也而/稗史謂公别有屬意豈其然乎)¶
　姚嗣宗(附/)¶
　　(闗中人與張呉二狂生稱三俠范希/文見其題壁詩驚異之表入幕府)¶
　　題驛壁¶
<pb:KR4h0158_WYG_008-17a>¶
踏破賀蘭石掃清四海塵布衣能辦此可惜作窮人¶
　　題空同山寺¶
南粤干戈未息肩五原金鼓又轟天空同山叟笑無語¶
飽聴松聲白晝眠¶
　范純仁¶
　　(字堯夫仲淹次子幼警悟八嵗能講所授書以父/任為太祝中皇祐元年進士為養親久不拜官父)¶
　　(殁始出仕以著作佐郎知襄城縣兄純祐有心疾/奉之如父藥膳居服皆躬親時節之宋庠薦試館)¶
　　(職亦力辭曰輦轂之下非兄養病地也簽書許州/觀察判官召為侍御史因議濮王典禮與執政不)¶
<pb:KR4h0158_WYG_008-17b>¶
　　(合請出通判安州歴陜西轉運副使召還知諫院/力奏王安石變法害民作尚書解以進安石大怒)¶
　　(乞加重貶賴上知其無他命知河中府徙知成都/路轉運使所至戒州縣停新法勿遽行安石益怒)¶
　　(左遷知和州慶州中罹謗謫復知河中諸路哲宗/立召為諫議大夫元祐初進吏部尚書同知樞宻)¶
　　(院事歴右僕射兼中書侍郎㑹黨論大作純仁力/主渙羣反致攻擊求罷連知二郡尋召還復拜右)¶
　　(僕射及章惇為相堅求去猶以救吕大防之貶竄/忤惇意安置永州時兩目已失明怡然就道居三)¶
　　(年徽宗即位顯肅后同聴政即日授純仁光祿卿/分司南京復遣中使至永賜茶藥諭虚相位以待)¶
　　(純仁捧詔感泣而已乞歸養疾徽宗/不得已許之年七十五卒諡忠宣)¶
　　累約舍弟純禮以職事未至¶
<pb:KR4h0158_WYG_008-18a>¶
落葉猶同飛寒鳥猶並枝我汝獨何負不得長相隨偶¶
為細累拘跬步成天涯後日更逺適㑹合倍難期尚願¶
家國寧且作千日離悠悠百年間幾别顔即衰從宦非¶
我志功名徒自欺雖言干寸祿坐使手足違逐末背本¶
心得一萬已遺爾我麤有識此事良同悲安得長洲田¶
清水稻百畦將汝入故廬親戚坐成圍幼弟就文史長¶
兄近砭醫孝謹奉諸宗祭祀潔四時此外逐風月對酌¶
白酒巵畢世為善人不負生育慈斯志倘未遂終為路¶
<pb:KR4h0158_WYG_008-18b>¶
旁嗤¶
　　㑹師宰¶
憶昨相逢際風喧洛城春芳菲供愁眼衣袂偕京塵艱¶
難各有適㑹合寧逡巡君歸來何時我約赴無因自此¶
還相望渇臆生埃塵晚嵗留故邱山川寂無鄰落日送¶
樵牧蒼烟起荆榛季弟自城至開顔慰天倫遽言長者¶
車相過止來晨兹遇出意表候迎屢冠巾寒途馬歴歴¶
幽扉犬狺狺野夫競走報似喜得嘉賔空堂揖顔色和¶
<pb:KR4h0158_WYG_008-19a>¶
氣相氲氤開尊共燈燭笑語何諄諄朝遊禹門寺暮歴¶
清伊濵危龕儼金像逺波舒翠鱗石樓最清絶就宿同¶
裯茵灘聲夜逾急天然謝韶鈞閒談盡物理至樂還天¶
真人生足羈束此㑹猶難頻所期道義心白首長相親¶
　　謁辛化光¶
濃陰結秋意疎林嘯風聲時節感壯懐挈酒慰友生友¶
生氷玉士節行映古清十五簪儒冠四十無華纓家貧¶
道彌富身困譽益榮殷勤數賔侣足趨顔巷輕高齋面¶
<pb:KR4h0158_WYG_008-19b>¶
幽圃修筠擁軒楹班班寒露叢競吐籬下英食具簡且¶
潔盤蔬亦晶明飲適言笑和至樂不亂情郁然蘭芷芬¶
薰灼通心誠因嗟朝市間利欲空自兵¶
　　蚤行¶
夙駕冒輕寒身勞意自閒鳴鷄起遙野殘月滿空山水¶
落灘沙白林稀落葉殷東方上朝旭始免畏途難¶
　　寒食日泛舟¶
合友逢佳節攜尊泛碧流溪風消酒力烟樹入春愁羣¶
<pb:KR4h0158_WYG_008-20a>¶
鴨開波練疎雲透月鈎平生懐古意最羨五湖遊¶
　　和韓子文題王摩詰畫寒林¶
摩詰傳遺跡家藏久自竒髙人不復見絶藝更誰師水¶
石生寒蚤烟雲結雨遲筆端窮造化聊可敵君詩¶
　　零陵憶弟妹¶
感秋懐弟妹憔悴客瀟湘他日常星聚衰年隔雁行既¶
盲難引望垂老易悲傷安得如鴻鵠髙飛向汝傍¶
　　與王弱翁遊龍門¶
<pb:KR4h0158_WYG_008-20b>¶
誰知造化擘巍峩千古伊流向此過四面喬松擁香刹¶
兩崖蒼石束寒波身閒愈覺良朋貴詩拙翻羞好景多¶
宜向諸方縱蕭散明朝望洛下長坡¶
　　和王㣲之同持國泛舟登樓¶
故人還喜笑言同把酒相看似夢中老去卜鄰逢晏子¶
從來解榻賴陳公畫船穩泛平溪綠層觀髙橫落日紅¶
莫訝狂歌先盡醉預愁羈旅向山東¶
　　和韓侍中垂蘿洞¶
<pb:KR4h0158_WYG_008-21a>¶
勝遊今屬相君家臺榭髙開碧水涯森聳綠梧常映日¶
縈紆寒溜曲穿花藤牽柔蔓垂長帶竹引新萌走蟄蛇¶
下吏不歸峩醉弁卻愁歸汙繡茵車¶
　　和韓侍中春陰馬上¶
三月芳菲欲暮天可堪零雨晝連綿潤催隴麥將黄節¶
寒阻春蠶趂蚤眠疎栁拂牆難結絮嫩苔鋪砌已成錢¶
牡丹只待晴陽照看吐新花一尺圓¶
　　和韓侍中登廣教院閣¶
<pb:KR4h0158_WYG_008-21b>¶
兩陪千騎叩禪闗毎聴髙吟解客顔吉甫壯猶方北伐¶
謝公髙興在東山僧軒深閉芳菲靜春晝初長鳥雀閒¶
浮覽不知歸逕晚火城看逐隼旟還¶
　　和韓侍中初夏遊興慶池¶
池邊喜逐綵旗行初夏亭臺照水明筠籜乍開春後綠¶
林梢長帶雨來聲新荷獵獵香風逺深洞沈沈晝景清¶
珍重相君憂國意宴終遊亦念農耕¶
　　謝師厚寄同黃壻魯直唱和¶
<pb:KR4h0158_WYG_008-22a>¶
忽得穰郊信翛然病魄醒懐賢心獨在感舊涕偏零南¶
斗占神劍西豪聚徳星卧龍看復起失馬顧曽經氷玉¶
清相照芝蘭逺更馨㣲官應念我白首候戎亭¶
　　春日寄許州韓持國¶
湖上春遊阻重陪朱轓紅斾想徘徊鶯花對席應相惱¶
不見頻攜醉客來¶
　　雪中池上¶
碧玉為池白玉隈千林萬木盡花開攜賔欲覓開尊處¶
<pb:KR4h0158_WYG_008-22b>¶
祇得清香辨野梅¶
　呉中復¶
　　(字仲庶興國永興人進士及第知峩睂縣有廉幹/聲用中丞孫抃薦為監察御史富弼開六漯河賈)¶
　　(昌朝助宦官劉恢隂中之詔中復往治其事立解/以彈宰相劉沆改右司諫以待制出知澤州歴河)¶
　　(東轉運知江寧府忤執政削一/階提舉玉隆觀卒年六十八)¶
　　西園十詠¶
　　西樓¶
信美他鄉地登臨有故樓清風破大暑明月轉髙秋朝¶
<pb:KR4h0158_WYG_008-23a>¶
暮岷山秀東西錦水流賔朋逢好景把酒為遲留¶
　　衆熙堂¶
亭枕方塘上軒開四照新花涵清露曉風卷緑波春日¶
暖眠汀鷺荷翻躍錦鱗熙熙遊宴地行樂慰西人¶
　　竹洞¶
隂森過百步屈曲鎖莓苔翠色寒無改清風時自來葉¶
籠蒼玉幹路入碧雲堆吏散無公事支笻到幾回¶
　　方物亭¶
<pb:KR4h0158_WYG_008-23b>¶
草木蟲魚部披尋自古無飛沈天産異生植土風殊物¶
色隨心匠形容記繢圖虚亭玩真意浩思滿江湖¶
　　翠栢亭¶
衆木墜黃葉皴皮抱翠枝自然根性異不為雪霜移靈¶
潤承多露清隂貫四時婆娑嵗寒意每到坐遲遲¶
　　圓通菴¶
對此圓通境陶然勝靜齋觀空無物我扣寂外形骸燕¶
坐埋遺照虛名莫疾懐人間憂樂地所喪甚山崖¶
<pb:KR4h0158_WYG_008-24a>¶
　　琴壇¶
瀟灑琴壇上賢侯養道情無今亦無古求意不求聲林¶
邃風初靜雲收月乍明拂絃成一弄塵思浩然清¶
　　流杯亭¶
結客乘公暇流觴逐浩歌亂峰晴倒影曲水宛迴波小¶
海逢元已蘭亭記永和西州行樂事應比晉賢多¶
　　喬柟亭¶
木占西園勝亭延上客過色無花卉妬堅為雪霜多幹¶
<pb:KR4h0158_WYG_008-24b>¶
有千年秀根含一氣和明堂求柱石可得老巖阿¶
　　錦亭¶
簾幕臨雕檻牕疏照爛霞園林初過雨風日猛催花香¶
入遊人袖紅堆刺史家四時俱好景終不似春華¶
　沈　遘¶
　　(字文通錢塘人用䕃為郊舍郎舉進士廷唱第一/以官故改第二通判江寧府歸奏本治論仁宗嘉)¶
　　(之除集賢校理久之修起居注遂知制誥因父扶/坐事免求知越州徙杭州精於吏事令行禁止閭)¶
　　(閻長短纎悉必知治聲大著召知開封府遷龍圖/閣學士拜翰林學士判流内銓丁母憂服未竟而)¶
<pb:KR4h0158_WYG_008-25a>¶
　　(卒年四十/時論惜之)¶
　　和李審言上元寄王巖夫¶
此都豪麗嵗仍豐此夕都人凱樂中車馬笙簫十里至¶
樓臺燈火九衢通香輿軋軋凌風駛粉袂翩翩照地紅¶
病守行春應勉彊要堪攀倚少年叢¶
　　戲盧中甫¶
晴日春風花氣浮少年嬉逐滿揚州誰憐居士身常病¶
獨坐空船理白頭¶
<pb:KR4h0158_WYG_008-25b>¶
　　還家自嘲¶
意昨邊城初見春纎纎垂栁正爭新不知逺客貪歸意¶
欲把柔絲繋畫輪¶
　田　况¶
　　(字元均陽翟人家開封少有大志好讀書為詩文/立成初舉進士賜同學究出身不就後中甲科補)¶
　　(江寧府推官服除補楚州團練判官用舉者遷秘/省著作通判江寧府數上書言事仁宗將用為諫)¶
　　(官㑹夏英公范文正公經略陜西請以為佐又副/韓公宣撫陜西除龍圖直學士知成徳軍數有功)¶
　　(移秦鳳路經略安撫使丁外艱起知渭州遂用諫/議大夫知成都府蜀人愛之比於張忠定上賜書)¶
<pb:KR4h0158_WYG_008-26a>¶
　　(奬諭召為樞宻直學士頃之遂拜樞宻副使尋以/檢校太傅充樞宻使嘉祐三年請致仕八年二月)¶
　　(卒年五/十九)¶
　　三月三日¶
麗日照芳春良㑹重元已陽濵修袚除華林程射技所¶
尚或不同兹俗亦足喜門外盛車徒山半列&KR0437;市彩棚¶
飛鏑逺醉席歌聲起回頭望城郭煙靄相表裏秀色滿¶
郊原遙景落川涘目倦意猶逺思餘情未已登髙貴能¶
賦感物暢幽㫖宜哉賢大夫繇斯見材美¶
<pb:KR4h0158_WYG_008-26b>¶
　　遊淨衆寺¶
千騎出重闉嚴祠淨宇鄰映林沽酒斾迎馬獻花人豔¶
日披江霧香飈起路塵韶華特明媚不似逺方春¶
　　汎浣花谿¶
浣花溪上春風後節物正宜行樂時十里綺羅青葢宻¶
萬家歌吹綠楊垂畫船伐鼓臨芳溆綵閣凌波汎羽巵¶
霞景漸曛歸櫂促滿城懽醉待旌旗¶
　　寒食開西園¶
<pb:KR4h0158_WYG_008-27a>¶
春風寒食節夜雨晝晴天日氣熏花色韶光徧錦川臨¶
流飛鑿落倚榭立鞦韆檻外遊人滿林間飲帳鮮衆音¶
方雜遝餘景更留連座客無辭醉芳菲又一年¶
　劉　沆¶
　　(永新人天聖間進士長於吏事任數多智每刺探/權近過失脅持取利歴權知開封府參知政事同)¶
　　(平章事然以附張貴妃得進君子譏之家傳盛稱/其至和中定策立儲與文富同功然以史考之譖)¶
　　(毁潞公及沮排趙抃/范師道忝相位多矣)¶
　　小孤山¶
<pb:KR4h0158_WYG_008-27b>¶
擎天有八柱此一柱仍存石聳千尋勢波流四面痕江¶
湖中作鎮風浪裏盤根平地安然者饒他五嶽尊¶
　　聰明泉¶
義山山下有靈泉泉喚聰明自古傳四百年中三出相¶
不才何意繼前賢¶
　王　陶¶
　　(字樂道京兆萬年人第進士仕至太常丞而丁父/憂乞以所遷官追贈其父詔允之服闋除太子中)¶
　　(允遷監察御史裏行頗以能言著聲出知衛州改/蔡州召為右正言英宗即位加直史館修起居注)¶
<pb:KR4h0158_WYG_008-28a>¶
　　(知制誥進龍圖閣學士知永興軍神宗立遷宻直/拜御史中丞加觀文殿大學士卒陶始受知於韓)¶
　　(琦驟加奬㧞既欲自取重位百端傾琦上遂薄其/為人又陶㣲時寓京師苦貧其友姜愚氣豪樂施)¶
　　(衣食多所取資又捐數百千為之營娶及陶貴尹/洛愚老而喪明往謁之陶相視漠然但出尊酒而)¶
　　(已士論/益薄之)¶
　　有竇復者世居鎮戎能道邊事¶
君不見鎮戎徳順弓箭手耕種官田自防守相團置堡¶
禦强軍下視賊庭殊不有殺羊取骨然艾炙試卜賊兵¶
知入冦都挍招呼入堡居堡外重圍百里餘牆低城小¶
<pb:KR4h0158_WYG_008-28b>¶
不難破賊箭如棚城上過堡中不及數十人且鬭且罵¶
且欣欣登陴斫門謂平取應弦死傷已無數牕間走箭¶
射其魁一箭已聞哭聲舉爭將錦囊裹賊尸鳴金收衆¶
唯恐遲不唯城堡依然固吾衆不傷毫與釐自從干戈¶
動四鄙覆軍殺將曽無恥朝廷未省遺邊功何事此勲¶
不聞紀安得天兵百萬衆盡如此輩堅且勇¶
　¶
　宋元詩㑹卷八¶
