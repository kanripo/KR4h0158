# -*- mode: mandoku-view; -*-
#+TITLE: 宋元詩會
#+DATE: 2015-08-25 00:43:21.195107
#+PROPERTY: ID KR4h0158
#+PROPERTY: BASEEDITION WYG    
#+PROPERTY: JUAN 卷八十
<pb:KR4h0158_WYG_080-1a>¶
欽定四庫全書¶
　宋元詩會卷八十¶
　　　　　　　　　　　兵部主事陳焯編¶
　薩都拉(下/)¶
　　華清曲題楊妃病齒¶
沈香亭北春書長海棠睡起扶殘妝清歌妙舞一時静¶
燕語鶯啼空斷腸朱唇半啟榴房破脂清紅注珍珠顆¶
一㸃春酸入瓠犀雪色鮫綃濕香唾九華帳裏熏蘭烟¶
<pb:KR4h0158_WYG_080-1b>¶
玉肱曲枕珊瑚偏玉釵半脱翠蛾斂龍髯天子空垂涎¶
妾身雖侍君王側别有閒情向誰說斷腸塞上錦䙀兒¶
萬恨千愁言不得成都遥進新荔枝金盤紫露甘如飴¶
紅塵一騎不成笑病中風味心自知君不聞華清宫一¶
齒作楚蔵禍癰又不聞馬嵬坡一身濺血未足多漁陽¶
一日鼙鼔動始覺開元天下痛雲臺不見漢功臣三十¶
六牙何足用¶
　　楊花曲¶
<pb:KR4h0158_WYG_080-2a>¶
燕京女兒十六七顔如花紅眼如漆蘭香滿路馬如飛¶
窄袖籠鞭嬌欲滴春風淡蕩揺春心銀筝銀燭高堂深¶
繡裳不暖錦鴛夢紫烟紅霧天沈沈芳年誰惜去如水¶
春困著人倦梳洗夜来小雨濕天街滿院楊花飛不起¶
　　芙蓉曲兼善狀元索賦¶
秋江渺渺芙蓉香秋江女兒將斷腸綘袍春淺䕶雲暖¶
翠袖日暮迎風凉鯨魚風起江波白霜落洞庭飛木葉¶
蕩舟何處採蓮人愛惜芙蓉悴顔色¶
<pb:KR4h0158_WYG_080-2b>¶
　　如夢曲哀燕將軍¶
芙蓉花為誰好洞房昨夜將軍老將軍老去空鐵衣漆¶
燈照室人不歸¶
宫錦袍氊帳高将軍夜酌凉蒲萄蒲萄力重醉不醒美¶
人猶在珊瑚枕¶
海子頭誰家樓繡簾半捲風悠悠行人謂是將軍府將¶
軍不来罷歌舞¶
平村曲春水緑將軍獵囘曽此宿將軍一去成荒丘依¶
<pb:KR4h0158_WYG_080-3a>¶
舊平村春水流¶
皓齒歌細腰舞緑窻朱戸將軍府將軍老去無少年為¶
野草兮為荒田¶
如花人櫻桃唇傍人近前丞相嗔繁華日日笙歌動世¶
事悠悠總如夢¶
　　鞦韆謡¶
寒梅零落春雪灑蕭娘腰瘦無一把淡黄楊栁未成陰¶
何人已繫青驄馬畫樓深處迎春歸鞦韆影裏紅杏肥¶
<pb:KR4h0158_WYG_080-3b>¶
濛濛花氣濕人面東風吹冷輕羅衣衣上粉珠流不歇¶
暗解翠裙花下摺殷勤莫遣燕子知㑹向人間報風月¶
　　過嘉興¶
三山雲海㡬千里十幅蒲帆挂秋水呉中過客莫思家¶
江南畫船如屋裏蘆芽短短穿碧沙船頭鯉魚吹浪花¶
呉姬蕩槳入城去細雨小寒生緑紗我歌水調無人續¶
江上月凉吹紫竹春風一曲鷓鴣詞花落鶯啼滿城緑¶
　　江南樂¶
<pb:KR4h0158_WYG_080-4a>¶
江南樂春水虹橋滿城郭出門不用金馬絡門前花船¶
如畫閣緑紗窻虚鎖春霧隔窻蛾眉秋水活翡翠冠高¶
羅袖濶楚舞呉歌勸郎酌紫竹瑶絲相間作船頭栁花¶
如雪落船尾彩旗風綽綽秉燭夜遊隨意足人生無如¶
江南樂¶
　　江南怨¶
江南怨生男逺遊生女賤十三畫得蛾眉成十五新妝¶
識郎面識郎一面思猶淺千金買官遊不轉郎家水田¶
<pb:KR4h0158_WYG_080-4b>¶
跨州縣大船小船過淮甸買官未得不肯歸不惜韶華¶
去如箭楊花簾幕飛乳燕疎雨梧桐閉深院人生無如¶
江南怨¶
　　過居庸闗(至順癸酉嵗/)¶
居庸闗山蒼蒼闗南暑多闗北凉天門曉開虎豹卧石¶
鼔晝撃雲雷張闗門鑄鐵半空倚古来㡬度壯士死草¶
根白骨棄不收冷雨陰風泣山鬼道傍老翁八十餘短¶
衣白髪扶犁鋤路人立馬問前事猶能歴歴言丘墟夜¶
<pb:KR4h0158_WYG_080-5a>¶
来鋤豆得戈鐵雨蝕風吹失顔色鐵腥惟帶土花青猶¶
是將軍戰時血前年人復鐵作門貔貅萬竈如雲屯生¶
存有功挂玉印死者誰復招孤魂居庸闗何崢嶸上天¶
胡不呼六丁驅之海外休甲兵男耕女織天下平千古¶
萬古無戰争¶
　　七夕後一夜樂陵臺上懐李御史公藝¶
凉風吹動梧桐葉㵼下泠泠露華白樂陵臺上悄無人¶
獨倚梧桐看秋月月高當午桐影直不覺衣沾露華濕¶
<pb:KR4h0158_WYG_080-5b>¶
此時却憶金陵人酒醒江樓聴吹笛¶
　　偕卞敬之遊呉山駝峯紫陽洞¶
天風吹我登駝峯大山小山石玲瓏赤霞日射紫瑪瑙¶
白露夜滴青芙蓉飄飄雲氣穿石室石上凉風吹細竹¶
挂冠何日賦歸来掃石篝燈洞中宿¶
　　題壽監司所藏美人織錦圖¶
卷中織錦秦川女大姬啞啞弄機杼小姬織倦何所思¶
簾幕無人燕雙語成都花發江水春門前馬嘶車轔轔¶
<pb:KR4h0158_WYG_080-6a>¶
髻雲兩耳看欲墮蛾眉八字畫不伸行人一去無消息¶
氷蠶吐絲成五色柔腸九曲細如絲萬縷春愁政如織¶
綺窻睡起聞早鶯西樓月落金盆傾暖霞拂地海棠曉¶
香雪潑戸梨花晴日長春院機聲動梭影穿花飛小鳯¶
水心驚起鴛鴦棲花底不成蝴蝶夢纎纎玉指柔且和¶
香鈎小襪裁春羅滿懐心事付流水蕩目雲錦迴青波¶
　　梅仙山行¶
赤星落地漢祚㣲端門日日腥風吹咸陽秋色壓宫樹¶
<pb:KR4h0158_WYG_080-6b>¶
金人夜泣銅駝悲先生袖疏探虎窟漢鼎猶堪支一足¶
九重烟霧似海深門外何人知慟哭賊莽白日升高臺¶
玉璽墮地聲如雷周公揖譲孺子戲絳袍將軍何日来¶
塵飛滄海風擲瓦白鶴身輕快如馬一聲鐵笛度閩闗¶
山月溪風共瀟灑龍争虎鬭耳不聞長嘯袖拂松枝雲¶
夜鐺白石煮秋雨玉佩赤錦飄霞裙先生一去㡬千載¶
尚有當年遺跡在題詩絶壁寄先生頓使林巒顔色改¶
藥爐寂寞秋草深丹井水落莓苔侵至今火灰化為土¶
<pb:KR4h0158_WYG_080-7a>¶
猶有丹光穿樹林¶
　　過淮河¶
淮水清河水黄出門偶爾同異鄉排空捲雲若飛電隨¶
風逐浪庸何傷東流入海殊不惡萬里同行有清濁¶
　　西樓别寄閩憲諸公¶
八月八日溪上别溪上彩旗紅獵獵離情已逐渡江雲¶
邊草連天翦秋色玉驄金虎諸大夫欲别不别留斯須¶
沙明淺渚白鳥下酒盡落日青山孤丈夫有淚不須灑¶
<pb:KR4h0158_WYG_080-7b>¶
去客挂帆君上馬悠悠囘首各東西惟見西溪捕魚者¶
閩闗一片月太行一片雲雁書逺寄隔山嶽雲飛月明¶
多憶君¶
　　送友人之金陵¶
陳郎買舟上金陵寒江水落風浪小飛帆逺挂蔣山青¶
空城畫角秦淮曉白門酒美東冶亭呉姬喚客客不行¶
樓中子弟盡年少玉奴行酒吹鸞笙陳郎不聴黄金縷¶
朝走東呉暮走楚半生落魄一故袍感慨長歌弔千古¶
<pb:KR4h0158_WYG_080-8a>¶
六朝遺跡生暮烟故家荒塜迷花鈿鳯凰臺上醉李白¶
何人知子囊無錢¶
　　為九江方七高賦¶
匡廬山中有佳士讀書結屋青雲松碧窻夜影紫翠動¶
落日照見香爐峯窺燈夜壁山鬼過采蘭東徑仙人逢¶
危簷墮雪聴風竹古寺隔嶺聞烟鐘每思幽絶動歸興¶
嵗晩落葉迷行踪扁舟何日過湖口分我半壁青芙蓉¶
　　中秋月夜泛舟於金陵石頭城¶
<pb:KR4h0158_WYG_080-8b>¶
秦淮流水西復東倒涵天影磨青銅飛廉掃空出海月¶
明珠飛入琉璃宫著我扁舟二三友江上雪槎泛牛斗¶
笑語人間兩岸燈進君江上一尊酒醉来起舞聴浩歌¶
宛如玉樹春風和世間樂事古来少天下明月今夕多¶
六代江山自瀟灑潮落潮生石城下人生得意當夜遊¶
此月此水年年秋¶
　　雨傘¶
開如輪合如束剪紙調膏䕶秋竹日中荷葉影亭亭雨¶
<pb:KR4h0158_WYG_080-9a>¶
裏芭蕉聲簌簌晴天却陰雨却晴二天之説誠分明但¶
操大柄常在手覆盡東西南北行¶
　　春别¶
花氣壓簾愁不掃細雨粼粼長芳草玉釵燕尾剪春寒¶
坐惜流年鏡中老東風吹栁人不知春嬌滿眼顰雙眉¶
呉松錦字夢中得曉来月落聞烏啼南園日暖蝴蝶醉¶
香霧熏人海棠睡朱門小立蹴金蓮落紅起作離人淚¶
　　春遊太真觀¶
<pb:KR4h0158_WYG_080-9b>¶
東風惱人如著酒曉鶯啼斷門前栁青山忽然契我懐¶
飛上𤣥都拾星斗緑雲弄雨小立久㡬片落花春在手¶
遼東白鶴胡不歸松下丹鉛老霜臼¶
　　過桐廬¶
桐廬山水天下清洪濤拍岸山圍城桐君已乗丹鳯去¶
世間草木誰知情落日揺紅魚尾赤江上潮囘沙嘴立¶
三三兩兩野人家半住漁村半樵牧盡抛章甫求仙靈¶
松間黄鶴喚不應阻風三日看山色平生慣識枯枝藤¶
<pb:KR4h0158_WYG_080-10a>¶
碧桃海上開多少㡬度春風長瑶草白雲滿地不歸来¶
石爛松枯天地老¶
　　送石民瞻呉江訪友¶
老友呉江去呉江水尚高一樽散鱸膾四月過櫻桃矍¶
鑠緑玉杖風流白紵袍西窻故人夜應是動揮毫¶
　　和學士伯生虞先生寄韻¶
白鬢眉山老玉堂清晝閒聲名滿天下翰墨落人間才¶
俊賈太傳行高元魯山獨憐江海客樽酒夜䦨珊¶
<pb:KR4h0158_WYG_080-10b>¶
　　投宿龍潭道林寺¶
倦遊借禪榻客意稍從容落日江船鼓孤燈野寺鐘竹¶
雞啼雨過山臼帶雲舂半夜波濤作長潭起卧龍¶
　　送景南上人歸江西¶
登高傷逺别鴻雁㡬行飛萬木江頭落一僧船上歸故¶
山秋嶂逺殘日晚鐘㣲亦有同袍者多應候竹扉¶
　　偕趙逢吉避暑石頭城日暮余歸逢吉留宿山中¶
　　　却寄¶
<pb:KR4h0158_WYG_080-11a>¶
竹下一僧坐城頭獨客還星河到平地風露滿空山犬¶
吠松林外燈明石壁間故人借禪榻心共白雲閒¶
　　夜宿昇龍觀¶
舊日宸遊地朱欄䕶輦紋龍飛九天雨鶴夢一龕雲神¶
火丹爐見仙音客枕聞殷勤謝道士深夜禮茅君¶
　　秋日雨中登石城訪長老珪白巖不遇¶
石頭城畔去紅葉雨紛紛半日不見路四山都是雲魚¶
龍隨水上鐘磬隔江聞遥憶南莊叟天寒補衲裙¶
<pb:KR4h0158_WYG_080-11b>¶
　　苦雨水溢呈憲司諸公¶
病客如僧懶多寒擁毳裘三山一夜雨四月滿城秋海¶
瘴連雲起江湖入市流釣竿如在手便可上漁舟¶
　　送李恕可隨王宗師入京¶
借得茅山鶴乗風飛上天江聲近九里客路已三千禁¶
闕紅雲上家鄉碧海邊待聞金馬詔復見玉堂仙¶
　　送莫秀才歸番陽¶
番陽秋水落白下買船還逺夢驚新雁歸帆識舊灣打¶
<pb:KR4h0158_WYG_080-12a>¶
碑過薦福携酒看芝山却憶曽遊處清溪萬栁間¶
　　寄石民瞻¶
京口石彭澤詩懐似鶴形蒼天容老健白髪照江清夜¶
鼎薫雞舌秋袍織鳯翎醉扶緑玉杖應望石頭城¶
　　題紫薇觀馮道士房¶
卜築長江上囘峯晩更竒山村猿索飯竹屋鶴聴碁雲¶
䕶燒丹竈泉香洗藥池道人足高興不許俗人知¶
　　次崔鎮壁間韻¶
<pb:KR4h0158_WYG_080-12b>¶
木落嵗時晏黄雲欲雪天買魚河下客立馬渡頭船野¶
逈風欺㡌天寒袖裹鞭夜眠三鼓後晚發五更前¶
　　寄王御史¶
御史傳天語飛霜到海垠浙江潮似雪閩海臘如春孤¶
客見明月亂山愁逺人何時動歸興家有白頭親¶
　　送管元帥南征¶
楚帆風一葉此去㡬時還日暮漢江碧雨晴湘竹斑邊¶
聲連草木野色動荆蠻决策平猺後歸心北固山¶
<pb:KR4h0158_WYG_080-13a>¶
　　鍾山遇風雨¶
城市多驄馬清遊有㡬人山靈飛白雨朝士説紅塵雲¶
起鐘樓暝桃開野寺春上人歸太晚誰主復誰賔¶
　　龍潭送侍中田美中攜酒十里作¶
公子青驄馬追隨十里遥風頭雲葉凍酒面雪花消惜¶
别頻囘首無因見舞腰君歸金帳暖何限可憐宵¶
　　送宣古木¶
鐵面小將軍旌旗照海門兵機出孫武膽氣走桓温社¶
<pb:KR4h0158_WYG_080-13b>¶
稷劒三尺乾坤酒一樽茫茫雲漢内此意與誰論¶
　　山中懐友¶
自是麒麟種卑栖又㡬年故廬南雪下短褐北風前嵗¶
暮山林瘦天高雨露偏惟應丈夫志未受故人憐¶
　　送唐卿御史¶
去去紅塵外秋光滿華嵩故鄉歸衣錦行路避乗驄未¶
覺長安逺真成冀北空燕山一枝桂囘首正西風¶
　　宿大横驛¶
<pb:KR4h0158_WYG_080-14a>¶
燈火明沙渡牛羊過水西村舂千澗落野店四山齊桂¶
樹偏冝月人家盡向溪秋蟾莫相惱惟聴度闗雞¶
　　遊梅仙山和唐人韻(二首/)¶
城郭千峰合仙凡一水分顛崖縣鳥道亂石聚羊羣苔¶
井分丹水茶爐煮白雲肩輿萬松嶺有客訪梅君¶
絶頂尋仙跡寒泉照病容栖鸞多種竹愛鶴莫移松丹¶
藥人来乞山稉手自舂秋深霜葉滿麋鹿日相逢¶
　　次王御史¶
<pb:KR4h0158_WYG_080-14b>¶
江城連日雪騎馬欲何之老樹昏鴉集寒塘落雁遲松¶
窻燈下酒竹屋夜深棋寄語王公子幽棲或可期¶
　　塵鏡¶
古鏡色如墨千年獨此留玉臺蟲網暗珠匣土花浮莫¶
笑塵埃滿曽令鬼魅愁蟠龍今已化雲雨夢悠悠¶
　　廢檠¶
不解照珠翠早同文字盟何年中路棄無復向人明宿¶
雨高齋夢秋吟廢館情相看㡬今夕及此慨平生¶
<pb:KR4h0158_WYG_080-15a>¶
　　斷碑¶
零落秋風卧何年破廟碑圖經愁莫載耆舊説頻移野¶
燒龜文失荒臺鳥跡疑遥知千載後拂拭轉堪悲¶
　　卧鐘¶
龍虡久摧折深埋奈爾何耕民誰睥睨野衲自摩挲雅¶
奏多年歇銘文㡬字訛斜陽荆棘裏長伴舊銅駝¶
　　道中謾興¶
雲氣千峰暝溪流水拍橋竹溪泥滑滑榕樹雨瀟瀟曲¶
<pb:KR4h0158_WYG_080-15b>¶
棧鈎崖角垂虹挂嶺腰山家酒初熟或許借椰飄¶
　　京口夜坐¶
鐵甕城頭刻漏遲凉霜如雪撲簾飛雁聲墮地夢迴枕¶
月色滿城人搗衣塞北将軍猶索戰江南遊子苦思歸¶
呼鷹腰箭從圍獵苜蓿秋深馬正肥¶
　　登金山雄跨亭¶
朱欄六曲倚高秋元氣茫茫日夜浮客去客来天地老¶
潮生潮落古今愁疎鐘水國前朝寺落日海門何處舟¶
<pb:KR4h0158_WYG_080-16a>¶
更擬黄昏盡餘興却從燈火望揚州¶
　　寄天竺長老訴笑隠召住大龍翔集慶寺¶
東南隠者人不識一日才名動九重地濕厭看天竺雨¶
月明来聴景陽鐘衲衣香暖留春麝石鉢雲寒卧夜龍¶
何日相從陪杖履秋風江上採芙蓉¶
　　高郵城樓曉望¶
城上高樓城下湖城頭畫角曉嗚嗚望中燈火明還滅¶
天際星河澹欲無隔水人家種楊栁帶霜鳬雁起菰蒲¶
<pb:KR4h0158_WYG_080-16b>¶
短衣匹馬非吾事擬向烟波覔釣徒¶
　　和中丞伯庸馬先生贈别¶
江南驛使路遥遥逺赴龍門看海潮桂殿且留修月斧¶
銀河未許渡星軺隔花立馬聴更漏帶月鳴珂趂早朝¶
秪恐淮南春色動萬竿烟雨緑相招¶
　　寄京口鶴林寺長老即休¶
白頭不出城南寺枯坐蒲團笑客忙過暑葛衣從破碎¶
逢秋竹院愈荒凉空山雲濕龍歸鉢古屋松低鶴到牀¶
<pb:KR4h0158_WYG_080-17a>¶
遥憶題詩舊遊處夜深東壁月蒼蒼¶
　　次學士盧疎齋題贈句容唐别駕¶
疎齋落落謫仙才句曲名山數往来晚讀茶經醫酒病¶
春從隣舍覔花栽昔年奏對含雞舌今日登臨獨鳯臺¶
賴有閒居唐别駕相尋猿鶴莫驚猜¶
　　三衢守馬昂夫索題爛柯山石橋¶
洞口龍眠紫氣多登臨聊和采芝歌爛柯仙子何年去¶
鞭石神人此地過烏鵲横橋秋有影銀河垂地夜無波¶
<pb:KR4h0158_WYG_080-17b>¶
遥知題柱凌雲客天近應聞織女梭¶
　　宿茅山崇禧觀南塢樓¶
天際三峯横紫烟山前山後盡芝田樓臺木末疑無路¶
雞犬雲中半是仙白石經年皆化玉青松鎮日秪聞泉¶
曲林三館幽棲地一夜鐘樓聴雨眠¶
　　登鎮陽龍興寺閣觀銅鑄梵容¶
眼中樓觀見應稀鐵鳯棲簷勢欲飛天半寶花飄閣道¶
月中桂子落僧衣高擎玉露仙人掌上碍銀河織女機¶
<pb:KR4h0158_WYG_080-18a>¶
全趙堂堂遺物在山川良是昔人非¶
　　送僉事王君實之淮東¶
使君臘月揚州去東閣梅開雪壓枝淮上有官皆避馬¶
竹西無處不題詩春風楊栁平山路夜月瓊花后土祠¶
從此公餘多勝覧好傳佳句逺人知¶
　　元統乙亥初春除閩憲知事謝叅政許可用惠茶¶
春到人間纔十日東風先過玉川家紫薇書寄斜封印¶
黄閣香分上賜茶秋露有聲浮薤葉夜窻無夢到梅花¶
<pb:KR4h0158_WYG_080-18b>¶
清風兩腋歸何處直上三山看海霞¶
　　阻風崔鎮有感¶
逆風吹河河倒行阻風時節近清明南人北人俱上塜¶
桃花杏花開滿城雖云年少慣作客但覺此日難為情¶
河魚村酒亦足醉賴有同船好弟兄¶
　　贈呉山紫陽庵女道士¶
　武林呉山紫陽庵淛民有丁姓者棄俗為全真一日¶
　忽召其妻入山書詩四句云懶散六十三妙用無人¶
<pb:KR4h0158_WYG_080-19a>¶
　識順逆兩俱㤀虚空鎮常寂坐抱一膝而逝俗謂之¶
　騎鶴化其妻束髪簪冠為女道士奉其夫蛻二十年¶
　不下山㡬於得道神仙渺茫姑不暇論其婦一節乃¶
　可尚也婦年七十王其姓諱守素亦淛人云登覧之¶
　餘因為賦詩¶
不見遼東丁令威舊遊城郭昔人非鏡中春去青鸞老¶
華表山空白鶴歸石竹淚乾斑雨在玉簫聲斷綵雲飛¶
洞門花落無人迹獨坐蒼苔補道衣¶
<pb:KR4h0158_WYG_080-19b>¶
　　過鵞湖寺¶
十里蒼松對寺門四圍翠滴露紛紛湖心水滿通銀漢¶
山頂鵞飛化白雲玉井芙蓉天畔出劒池雪浪月中聞¶
石牀茶竈如招隠還許閒人一半分¶
　　臺山懐古¶
粤王故國四圍山雲氣猶屯虎豹闗銅獸暗隨秋露泣¶
海鴉多背夕陽還一時人物風塵外千古英雄草恭間¶
日暮鷓鴣啼更急荒苔野竹雨斑斑¶
<pb:KR4h0158_WYG_080-20a>¶
　　層樓¶
廣寒世界夜迢迢醉拍䦨干酒易消河漢入樓天不雨¶
江風吹月海初潮影摇翠幙金蓮炬夢斷凉雲碧玉簫¶
休唱後庭舊時曲六朝宫殿草蕭蕭¶
　　題揚州驛¶
銀燭高燒照不眠呼兒飲馬汲清泉寒砧萬户月如水¶
塞雁一聲霜滿天金縷欵歌来枕上銀瓶索酒到亭前¶
明朝走向燕山道贏得紅樓説少年¶
<pb:KR4h0158_WYG_080-20b>¶
　　次張舉韻題皖山金氏繡野亭¶
南冠猶有舊風流説著舒州處處幽最喜園林動花竹¶
不妨城郭帶林丘一樽濁酒青山暮三徑晚香黄菊秋¶
未識孤高金處士杖藜應許約同遊¶
　　贈學古澹上人¶
瘦影相隨九節笻同袍無處覔行蹤逺看天目山中寺¶
来聴石頭城裏鐘洗鉢泉通陳井水開窻雲度蔣陵松¶
忽聞一夜猿啼月却憶飛来最上峰¶
<pb:KR4h0158_WYG_080-21a>¶
　　再遊崇禧寺¶
野人再到城南寺臨水芙蓉次第開新酒瓦盆青映竹¶
舊題石壁緑封苔夕陽半嶺牛羊下秋色滿天鴻雁来¶
獨上新亭天地濶不湏揮淚灑蓬莱¶
　　題李遵道畫竹木圖¶
風流未識生前面翰墨空遺死後名鳯尾拂雲秋有影¶
龍頭出水夜無聲半生清節江南夢萬里靈槎海上行¶
應逐錦袍弄明月倒騎赤鯉對吹笙¶
<pb:KR4h0158_WYG_080-21b>¶
　　次韻登凌歊臺¶
山勢如龍去復迴閒雲野望䕶崇臺離宫夜有月高下¶
輦路日無人往来春色不隨亡國盡野花只作舊時開¶
斷碑衰草荒烟裏風雨年年上緑苔¶
　　訪掲㬅碩袐書¶
城中車馬多如雲載酒問字無一人碧桃花開光艶艶¶
硯池水暖波粼粼先生楷書白晝静家童畫紙烏絲勻¶
落紅滿地送客去十年不見江南春¶
<pb:KR4h0158_WYG_080-22a>¶
　　采石懐李白¶
夢斷金雞萬里天醉揮秃筆掃蠻箋錦袍日進酒一斗¶
采石江空月滿船金馬重門天似海青山荒塜夜如年¶
抵應風骨蛾眉妬不作天仙作水仙¶
　　登石城¶
登臨未惜馬蹄遥古木秋高萬葉凋廢館徒傳陳後主¶
新碑猶載晉南朝年深堦路埋花徑雨壊山牆出翠翹¶
六代興亡在何處石頭依舊打寒潮¶
<pb:KR4h0158_WYG_080-22b>¶
　　懐句曲外史¶
霞佩翩翩出洞天當時彷彿見臞仙㡬年海上張公子¶
今日山中葛稚川滄海塵飛丹已熟玉堂人去榻空縣¶
林間載酒来相覔乞冩丹經與世傳¶
　　次韻寄張伯雨茅山¶
句曲道人門不出㡬時茫屨接殷懃春晴洗藥分泉去¶
午睡烹茶隔竹聞山脚客行驚犬吠樹皮苔老結龍紋¶
三層臺上月如水半夜吹簫入紫雲¶
<pb:KR4h0158_WYG_080-23a>¶
　　病中夜坐¶
江樹花開午夜春緑香吹散隔簾雲吟詩思苦家人怪¶
搗藥聲高隣舍聞惟有工程餐白术亦無心事對紅裙¶
消愁且喜樓西畔明月一池蛙亂喧¶
　　招隠首山分韻得生字¶
龍飛鳯隠知何處今日空餘黄鵠名千古江山圍故國¶
五更風雨入空城猿啼洞府暮雲合花落祠堂春草生¶
何日結茅向青壁抱琴坐石聴泉聲¶
<pb:KR4h0158_WYG_080-23b>¶
　　酌桂芳庭¶
桂枝秋露洗銀瓶醉裏題詩記答曽接竹池通丹井水¶
隔松人誦蘂珠經茶香石鼎燒紅葉酒渇氷盤破紫菱¶
一帶鍾山青未了碧窻雲氣䕶龍亭¶
　　次韻叅政繼學王先生自海南還桂林¶
空山幽響落林柯蠻犬呶呶吠碧蘿大庾嶺頭三月盡¶
鬱孤臺下㡬人過㯽榔雨過鳩鳴急薜荔雲深猿嘯多¶
㡬度裁詩寄相憶江南如此奈愁何¶
<pb:KR4h0158_WYG_080-24a>¶
　　九華山題石潭驛¶
馬上行人看九華飄飄高旆倚天涯排空峭石生𤣥筍¶
落日竒峯挂赤霞仙掌三秋擎露屑天河半夜礙星槎¶
雲中五老應招手喚客来遊太乙家¶
　　夢登齊山得詩二首¶
登高逺望四山齊何處風流杜牧之白苧曽聴松下唱¶
紫簫還向月中吹野雲雨後無行跡芳草春深有斷碑¶
夢裏勝遊閒記得翠㣲亭上冩烏絲¶
<pb:KR4h0158_WYG_080-24b>¶
杖藜踏破碧崔嵬夢裏清遊樂未囘萬壑泉聲松下去¶
數行秋色雁邊来文章小杜人何在風雨重陽菊自開¶
山路雲深行客倦竹雞飛上獨春臺¶
　　答茅山道士見寄¶
道人自有愛山癖蠟屐平生㡬兩穿七竅冷雲秋噴竹¶
一琴明月夜調絃山中紫府茅君宅肘後丹方許史傳¶
短褐擬尋黄獨出長鑱斸雪早春前¶
　　平望驛¶
<pb:KR4h0158_WYG_080-25a>¶
左帶呉松右太湖人家笑語隔菰蒲風濤不動魚龍國¶
烟雨翻成水墨圖越客卧吹船上笛呉姬多倚水邊壚¶
鑑湖道士如招隠一曲他年得賜無¶
　　過紫薇庵訪馮道士¶
道士愛幽居年来一事無盆池新過雨石上種菖蒲¶
山中華盖洞石氣冷蕭蕭不見眠雲客惟逢避雨樵¶
　　過高郵射陽湖雜詠¶
飄蕭樹梢風淅瀝湖上雨不見打魚人菰蒲雁相語¶
<pb:KR4h0158_WYG_080-25b>¶
秋風吹白波秋雨鳴敗荷平湖三十里過客感秋多¶
　　憩奉真道院¶
落花風颺歩虚聲翠草𤣥芝爛熳生過客不知春早晚¶
午窻晴日睡聞鶯¶
　　過揚州¶
買舟南浦秋聞雁呼酒西窻夜剪燈何處玉簫天似水¶
瓊花一夜白如氷¶
　　上京即事(七首/)¶
<pb:KR4h0158_WYG_080-26a>¶
一派簫韶起半空水晶行殿玉屛風諸王舞蹈千官賀¶
齊捧蒲萄壽兩宫¶
上苑棕毛百尺樓天風揺曵錦絨鈎内家宴罷無人到¶
面面珠簾夜不收¶
行殿参差翡翠光朱衣花㡌宴親王繡簾齊卷熏風起¶
十六天魔舞袖長¶
中官作隊導宫車小様紅靴踏輭沙昨夜内家清暑宴¶
御羅凉㡌揷珠花¶
<pb:KR4h0158_WYG_080-26b>¶
大野連山沙作堆白沙平處見樓臺行人禁地避芳草¶
盡向曲䦨斜路来¶
院院翻經有呪僧垂簾白晝㸃酥燈上京六月凉如水¶
酒渇天厨更賜氷¶
牛羊散漫落日下野草生香乳酪酣卷地朔風沙似雪¶
家家行帳下氊簾¶
　　過贊善庵¶
夕陽欲下行人少落葉蕭蕭路不分脩竹萬竿秋影亂¶
<pb:KR4h0158_WYG_080-27a>¶
山風吹作滿窻雲¶
　　将遊茅山先寄張伯雨¶
借騎白鶴訪茅君琪樹秋聲隔夜聞料得山中張外史¶
開門先掃鶴巢雲¶
　　春日鎮陽栁溪道院¶
城外青溪出洞門道人歸去日長曛栁花滿地無人掃¶
隔水遥看是白雲¶
　　寄奎章學士濟南李溉之¶
<pb:KR4h0158_WYG_080-27b>¶
山東李白似劉伶投老歸来酒未醒天下三分秋月色¶
二分多在水心亭¶
　　黄河舟中月夜¶
十丈雲帆拂斗杓星槎風急浪花飄夜深露冷銀河近¶
卧聴天孫織絳綃¶
　　釣臺夜興¶
仙茶旋煮桐江水坐客遥分石壁燈風露滿船山月上¶
夜深獨對釣臺僧¶
<pb:KR4h0158_WYG_080-28a>¶
　　早發¶
山頭鐘響不聞鷄重露翻鴉滿樹啼艇子釣臺東畔發¶
月輪却在釣臺西¶
　　泊江家步無月同孟志學小酌¶
蘭溪春水似蒲萄越女如花壓小槽今夜共君溪上醉¶
直湏溪月照宫袍¶
　　黄亭驛曉起¶
積雨莓苔上壁青曉寒山館夢初醒鷓鴣聲裏流年度¶
<pb:KR4h0158_WYG_080-28b>¶
自是行人不願聴¶
　　閩城嵗暮¶
嶺南春早不見雪臘月街頭聴買花海國人家除夕近¶
滿城㣲雨濕山茶¶
　　彭城雜詠(三首/)¶
亞父塜前春草齊楚王城上夕陽低黄鶯不解興亡事¶
飛過海棠枝上啼¶
城下黄河去不囘四山依舊畫屛閉無人念得登臨意¶
<pb:KR4h0158_WYG_080-29a>¶
獨上将軍戯馬臺¶
何處春風燕子樓斷碑落日古城頭畫眉人逺繁華歇¶
無數逺山生暮愁¶
　　奎章閣感興(二首/)¶
奎章三月文書静花落春深鎖閣門玉座不移天步逺¶
石碑空有御書存¶
花落春深似去年無人再到閣門前當時濟濟誇多士¶
争進文章乞賜錢¶
<pb:KR4h0158_WYG_080-29b>¶
　　京城立春¶
燕姬白馬青絲繮短衣窄袖銀鐙光御溝飲馬不囘首¶
貪看栁花飛過墻¶
　　雪中妃子¶
梁王宴罷下瑶臺窄窄紅靴步雪来疑是陽和三月暮¶
楊花飛處牡丹開¶
　　醉起¶
楊栁樓心月滿牀錦屏繡褥夜生香不知門外春多少¶
<pb:KR4h0158_WYG_080-30a>¶
自起移燈照海棠¶
　　宫詞¶
駿馬驕嘶懶著鞭晚凉騎過御樓前宫娥不識中書令¶
借問誰家美少年¶
　　黄河¶
斗杓照水半垂天水氣漲天如白烟南北櫓聲争上下¶
月中聞鼓避官船¶
　¶
<pb:KR4h0158_WYG_080-30b>¶
　¶
　¶
　¶
　¶
　¶
　¶
　¶
　宋元詩會卷八十¶
